# Bekijk het account van mijn kind - ING België - "Zie ik nog de rekening van mijn kinderen als ze 18 worden?"

Leestijd: 5 min 22 april 2024 Wanneer je kind zijn of haar 18de verjaardag viert, verandert er veel. Zo wordt hij of zij onder andere juridisch zelfstandig en dus ook eigenaar van de bankrekeningen. Maar soms kan expertise van de ouders hier en daar nodig blijven.

## Van kind naar volwassene

Je kind wordt binnenkort 18. Je bereidt je voor op alle veranderingen die daar bij komen kijken. Zoals ook de veranderingen die te maken hebben met zijn bankrekeningen, rekeningen die je al die jaren hebt beheerd zodat er geen geld wordt uitgegeven aan nutteloze dingen!
Maar wat nu? Zul je je kind nog kunnen helpen met zijn financiën?

## Handelingsbevoegdheid en eigendom

18 is de leeftijd waarop de wet zegt dat je kind geen kind meer is. Waar vroeger de ouders hun wettelijke voogd waren en dus ook verantwoordelijk voor hen, hebben ze nu hun leven in eigen handen.
De bank ziet dat ook zo. Als kersverse volwassenen worden ze volledig eigenaar van hun bankrekening en al het geld dat erop staat.
Dat betekent dat hun voormalige wettelijke voogd (bijvoorbeeld hun ouders) niet langer de controle over de bankrekening heeft en ook geen mogelijkheid meer heeft om ze te checken.
Je kunt de rekening dus niet meer via je Home'Bank bekijken en ook geen betalingen meer doen in naam van je kind, tenzij hij je een volmacht geeft. Lees hieronder hoe dat werkt.