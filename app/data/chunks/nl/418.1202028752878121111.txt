# ING Basisbankdienst Rekening - Beheer Uw Financiën met Gemak - ING België - ING Rekening Basisbankdienst

## Alles over deze zichtrekening

* ### Debetkaart
U krijgt een debetkaart met Bancontact en Maestro waarmee u kunt betalen en geldopnemingen in euro doen. U kunt ze gebruiken in geografisch Europa.
* ### U doet verrichtingen online of in een kantoor
U doet uw betalingen zoals u wilt: op een computer, smartphone, tablet en/of in een kantoor. Er moet wel genoeg geld op de zichtrekening staan. Een negatief saldo is niet toegestaan.
* ### Rekeninguittreksel
U krijgt uw rekeninguittreksels via Home'Bank, de eenvoudige bank online.
Home'Bank
Je kan het aanmeldingsformulier hier downloaden.

### Wie heeft er recht op deze basisbankdienst?

Iedereen die aan deze voorwaarden voldoet:
* U bent een natuurlijke persoon (dus een **particulier** en geen onderneming).
* U verblijft legaal in de **Europese Unie** of u hebt de **Belgische nationaliteit,** verblijft buiten de Europese Unie en werd uiterlijk tien jaar geleden geschrapt uit het Belgisch bevolkingsregister.
en u hebt:
* **geen enkele zichtrekening** bij ING of een andere bank in België.
* rekeningen (spaarrekening, termijnrekening of effectendossier) bij ING of een andere bank, maar het gecumuleerde gemiddelde jaarlijks creditsaldo hierop is **kleiner dan 6.000 euro** .
Als u een valse verklaring aflegt of als u niet langer aan de toekenningsvoorwaarden voldoet, kan ING de rekening opzeggen.

### Hoeveel kost het?

Het tarief van de basisbankdienst is bij wet bepaald. Elk jaar wordt de maximumprijs ervan aangepast aan de consumptieprijsindex.
De rekening kost nu **19,24 euro** . Dit bedrag omvat het beheer van de rekening en een beperkt aantal manuele verrichtingen.
Raadpleeg voor meer info het Tarief van de meest voorkomende bankdiensten en -verrichtingen voor privégebruik (pdf) , het Informatiedocument betreffende de vergoedingen - ING-Rekening Basisbankdienst (pdf) en het Algemeen reglement van de verrichtingen (pdf) .