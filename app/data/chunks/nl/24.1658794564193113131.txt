# Geld sparen voor mijn minderjarige (klein)kinderen - ING België - Ontdek alles over een spaarrekening openen voor een minderjarig kind

## Wie kan een spaarrekening openen bij ING ten gunste van een minderjarig kind openen?

### 3. Je hebt geen verwantschap met een kind en wilt een spaarrekening voor hem of haar openen.

Als je in België geen verwantschap met een kind hebt, kun je geen spaarrekening op naam van dit kind openen, maar maak je geen zorgen, wij hebben voor alles een oplossing. Het beding ten behoeve van een derde! Haak niet af! Je zult zien dat het heel eenvoudig is.
Het beding ten behoeve van een derde maakt het mogelijk om een spaarrekening op je eigen naam te openen en een begunstigde aan te duiden die op een bepaalde datum de enige houder wordt.
Stel je voor dat je zijn of haar peter of meter bent. Je bent als peter of meter de oorspronkelijke houder en het kind is de begunstigde.
Op de door jou gekozen datum wordt de begunstigde, dus het kind, de enige houder van de spaarrekening en kun jij als peter of meter de rekening niet meer raadplegen en beheren. Door dit mechanisme kun je de eigendom van de spaarrekening en van het geld op die rekening van jou naar dit kind overdragen. Dit kind kan dus de eigendom van deze spaarrekening krijgen, bijvoorbeeld voor zijn 18e of 25e verjaardag. Wat een mooi cadeau!
Deze optie is te wijzigen, de gekozen datum kan tijdens de looptijd van het product worden aangepast, de houder (dus jij als grootouder) kan beslissen om de begunstigde te wijzigen of te schrappen en de enige houder te blijven. Opgelet, zodra de begunstigde, je kleinkind (of zijn of haar ouders), de bepaling heeft geaccepteerd, of zodra de rekening op de vastgestelde datum officieel aan hem of haar is overgedragen, is het voor de oorspronkelijke rekeninghouder, dus jij als grootouder, niet meer mogelijk om terug te gaan en de controle over de rekening terug te krijgen.
Het is belangrijk om in gedachten te houden dat de successierechten in dit specifieke geval erg hoog kunnen zijn. Controleer daarom de impact van de successierechten op je vermogen.