# Privacy Statement for ING Belgium nv/sa - ING België - Verklaring van ING België inzake de bescherming van de persoonsgegevens

## Verklaring van ING België inzake de bescherming van de persoonsgegevens

### Wat zijn uw rechten en hoe respecteren we ze ?

Bij de verwerking van uw persoonsgegevens beschikt u over rechten inzake de bescherming van de persoonsgegevens. Als u vragen heeft over welke rechten op u van toepassing zijn, neem dan contact met ons op, via het e-mailadres vermeld in Hoofdpunt 12 (“Contact en vragen”).
U beschikt over de volgende rechten:
**A) Het recht op inzage**
U hebt het recht om de door ons verwerkte persoonsgegevens in te zien.
**B) Het recht op rectificatie**
Als uw persoonsgegevens onjuist zijn, hebt U het recht ons te vragen deze aan te passen. Als wij gegevens over U hebben gedeeld met derden en deze gegevens worden naderhand gecorrigeerd, brengen we die derden daarvan op de hoogte.
C) Het recht op bezwaar tegen gegevensverwerking U hebt het recht op elk moment om bezwaar te maken tegen de verwerking, op eenvoudig verzoek en kosteloos, in overeenstemming met het volgende.
U kunt er bezwaar tegen maken dat ING voor haar eigen gerechtvaardigde belangen gebruikmaakt van uw persoonsgegevens als u daarvoor een legitieme reden heeft. Wij nemen uw bezwaar in behandeling en onderzoeken of de verwerking van uw persoonsgegevens een dusdanig grote impact op u heeft dat wij moeten stoppen met het verwerken van uw persoonsgegevens.
U kunt er evenwel geen bezwaar tegen maken dat wij uw persoonsgegevens verwerken als:
• wij wettelijk verplicht zijn om dat te doen; of
• het noodzakelijk is om een overeenkomst met u te sluiten of uit te voeren.
U kan ook bezwaar maken tegen het ontvangen van *(in het kader van direct marketing gepersonaliseerde) c* ommerciële berichten (o.a. per e-mail, post of telefoon) of het gebruik van uw persoonsgegevens voor statistische doeleinden. *U kan ook bezwaar maken tegen de uitwisseling van uw gegevens tussen de vennootschappen van ING Groep gevestigd in een lidstaat van de Europese Unie met het oog op direct marketing.* Wanneer u klant wordt bij ING, kunnen we u vragen of u gepersonaliseerde commerciële aanbiedingen of informatie wilt ontvangen (gebaseerd op uw betalingsdata of soortgelijke gegevens). Als u zich later bedenkt, kan u aangeven zo’n berichten niet meer te willen ontvangen.
U kunt op verschillende manieren uitschrijven voor de ontvangst van (gepersonaliseerde) commerciële berichten:
• Via de knop ‘Uitschrijven’ onderaan elke commerciële e-mail;
• Het aanpassen van uw privacy-instellingen in ING Home’Bank / Business’Bank of ING Banking;
• Het invullen van ons contactformulier op www.ing.be;
• Bellen naar ING op nummer +32.2.464.60.01;
• Het registreren op de Robinson Lijst (www.robinsonlist.be/index.html) en de “Bel Me Niet Meer”-lijst (www.dncm.be)
Bovendien, zelfs indien u ervoor kiest om geen gepersonaliseerde aanbiedingen te krijgen, zullen we u nog steeds waarschuwen bij ongebruikelijke activiteiten op uw rekening, zoals:
• wanneer uw krediet- of bankkaart geblokkeerd is;
• wanneer een transactie wordt gevraagd vanaf een ongebruikelijke locatie.
**D) Het recht om bezwaar te maken tegen geautomatiseerde besluitvorming**
U hebt het recht bezwaar te maken tegen beslissingen die uitsluitend gebaseerd zijn op een automatische verwerking van uw persoonsgegevens *(met inbegrip van profilering) e* n die een aanzienlijke of juridische invloed kunnen hebben op u. In dergelijke gevallen kan u vragen om “een persoon” te laten beslissen.
Sommige van onze beslissingen zijn het resultaat van geautomatiseerde processen waarvoor u ons uitdrukkelijke toestemming hebt gegeven, of als deze beslissingen noodzakelijk zijn om uw contract uit te voeren of na te komen (bijvoorbeeld met betrekking tot kredietscore zoals hierboven uitgelegd). In beide gevallen, zodra de automatische beslissing is genomen, kan u de resulterende beslissing (bijvoorbeeld een automatische weigering van een online kredietaanvraag op basis van kredietscore) betwisten en om een menselijke tussenkomst vragen.
Het recht om bezwaar aan te tekenen en te betwisten kan beperkt worden als geautomatiseerde beslissingen om wettelijke redenen genomen werden.
**E) Het recht op beperking van de verwerking**
U hebt in de onderstaande gevallen het recht ons te vragen om het gebruik van uw persoonsgegevens te beperken:
• U bent van mening dat de persoonsgegevens onjuist zijn, gedurende een periode die ons in staat stelt de juistheid van de persoonsgegevens te controleren;
• Wij verwerken de persoonsgegevens onrechtmatig;
• Wij hebben de persoonsgegevens niet langer nodig, maar u wilt graag dat we ze bewaren om ze te gebruiken in een juridische procedure;
• U hebt bezwaar gemaakt tegen ons gebruik van uw persoonsgegevens voor onze eigen gerechtvaardigde belangen, *in afwachting van het antwoord op de vraag wiens gerechtvaardigde gronden zwaarder doorwegen.*
**F) Het recht op de overdraagbaarheid van uw gegevens**
U hebt het recht ons te vragen uw persoonsgegevens rechtstreeks aan u of aan een ander bedrijf over te dragen. Dit geldt voor persoonsgegevens die u rechtstreeks aan ons hebt verstrekt en die we geautomatiseerd verwerken met uw toestemming of op basis van een overeenkomst met u. U hebt het recht om deze persoonsgegevens te verkrijgen in een gestructureerde, gangbare en machine leesbare vorm.
Voor zover technisch mogelijk en overeenkomstig de toepasselijke wetten, zullen we uw persoonsgegevens overdragen.
**G) Het recht om vergeten te worden**
U kunt ons vragen om uw persoonsgegevens *zo snel mogelijk* te verwijderen. In sommige gevallen is ING echter wettelijk verplicht om deze gegevens te bewaren. Dit recht om vergeten te worden is van toepassing indien:
• we ze niet meer nodig hebben voor het oorspronkelijke doel;
• u uw toestemming voor de verwerking ervan intrekt;
• u *bezwaar maakt tegen het gebruik van uw persoonsgegevens voor onze eigen gerechtvaardigde belangen en er geen dwingende gerechtvaardigde reden voor de verwerking, of voor gepersonaliseerde commerciële berichten bestaat* ;
• ING uw persoonsgegevens onrechtmatig verwerkt; of
• wet- en regelgeving ING verplicht om uw persoonsgegevens te wissen.
**H) Het recht om een klacht in te dienen**
Als u als klant of als vertegenwoordiger van een klant niet tevreden bent over de manier waarop wij hebben gereageerd op uw bezwaren, dan hebt u het recht om bij ons een klacht in te dienen. Als u ontevreden bent over onze reactie op uw klacht, kan u in beroep gaan bij de Data Protection Officer (DPO) van ING België. U kan ook contact opnemen met de Belgische gegevensbeschermingsautoriteit (Drukpersstraat 35, 1000 Brussel) die belast is met de bescherming van persoonsgegevens (www.gegevensbeschermingsautoriteit.be).
**I) Het recht om uw toestemming in te trekken**
Als u aan ons toestemming hebt gegeven voor de verwerking van uw persoonsgegevens zoals bepaald in Hoofdstuk 3 (“Wat we doen met uw persoonsgegevens?”), kunt u op eender welk moment uw toestemming intrekken. Vanaf dat ogenblik hebben we geen toestemming meer om uw persoonsgegevens te verwerken. Houd er rekening mee dat een dergelijke intrekking geen invloed heeft op de rechtmatigheid van de verwerking op basis van toestemming vóór de intrekking ervan.
**J) Het uitoefenen van uw rechten**
Indien u uw rechten wilt uitoefenen of een klacht wilt indienen, gelieve de onderstaande contactgegevens van ING België te gebruiken. Voor andere ING-entiteiten in andere landen kan u op het einde van deze Verklaring inzake de bescherming van de persoonsgegevens een lijst met contactgegevens vinden.
Als u uw rechten wilt uitoefenen, kan u sommige van uw persoonsgegevens zelf bekijken en wijzigen via ING Home’Bank / Business’Bank of ING Banking.
Als u vragen hebt, meer wilt weten over het beleid van ING inzake de bescherming van de persoonsgegevens en hoe wij uw persoonsgegevens gebruiken, kunt u ons bij voorkeur contacteren via onze gebruikelijke kanalen:
• Aanmelden op onze beveiligde ING-kanalen op afstand (via Home’Bank, Business’Bank of de ING Banking-app, waar de chatroom voor u ter beschikking staat);
• Contact opnemen met uw relatiebeheerder, persoonlijke of private bankier;
• een afspraak maken in uw dichtstbijzijnde kantoor via het contactformulier; of
• Bel ons op +32.2.464.60.01”.
U kan ons uw intentie om uw recht op overdraagbaarheid van gegevens vermeld in artikel 7, F) uit te oefenen meedelen, met name door het formulier “Aanvraag bankoverstapdienst” in te vullen dat ter beschikking wordt gesteld in de bankkantoren en dat ook online beschikbaar is op bankswitching.be.
Als u uw rechten wilt uitoefenen of indien u niet akkoord gaat of bij klachten in verband met de verwerking van uw persoonsgegevens, kunt u ook een verzoek met een kopie van uw identiteitskaart en met de referentie “Privacy” sturen via:
• E-mail: klachten@ing.be
• Brief: ING België, Customer Care Center, Marnixlaan 24, B-1000 Brussel.
Indien uw dossier niet naar behoren werd afgehandeld of als u meer informatie wilt ontvangen over deze Verklaring inzake de bescherming van de persoonsgegevens, dan kan u een schriftelijk verzoek indienen bij de ING-verantwoordelijke voor gegevensbescherming via:
• E-mail : ing-be-PrivacyOffice@ing.com
• Brief: ING Privacy Office, Marnixlaan 24, B-1000 Brussel.
Als u nog meer informatie wenst of als u alsnog ontevreden bent over onze reactie op uw klacht, heeft u de mogelijkheid om informatie te vragen en het recht om een klacht in te dienen bij de Gegevensbeschermingsautoriteit (o.a. via de website:
www.gegevensbeschermingsautoriteit.be)
Bij het uitoefenen van uw rechten vragen we u om uw vraag zo veel mogelijk te specificeren zodat wij uw vraag beter kunnen beantwoorden. Wij kunnen ook u vragen om een kopie van uw identiteitskaart mee te sturen, bijkomende informatie te bezorgen om uw identiteit te verifiëren, of om bijvoorbeeld naar een ING-kantoor te gaan om u correct te kunnen identificeren. Indien toegelaten door wet- en regelgeving, kunnen we een redelijke vergoeding aanrekenen voor het verwerken van uw verzoek.
Wij willen uw verzoek zo snel mogelijk behandelen. Naargelang uw locatie kunnen de reactietijden evenwel verschillen. In elk geval zou de behandeling van uw verzoek niet langer in beslag mogen nemen dan 1 maand na het ontvangen van uw verzoek. Indien we meer tijd nodig hebben voor het verwerken van uw verzoek, zullen wij u hiervan op de hoogte stellen en de redenen geven voor deze vertraging.
Er kan geen betaling geëist worden voor het verstrekken van informatie en het treffen van maatregelen volgens de artikelen 7. A) tot 7 I). Als uw verzoeken kennelijk ongegrond of buitensporig zijn, bijvoorbeeld vanwege het repetitieve karakter ervan, kunnen we echter:
1. een redelijke vergoeding aanrekenen in het licht van de administratieve kosten verbonden aan het verstrekken van de gevraagde informatie of communicatie en het nemen van de gevraagde maatregelen, of
2. weigeren gevolg te geven aan deze verzoeken.
In bepaalde wettelijke gevallen kunnen wij uw verzoek weigeren. Als het wettelijk is toegelaten, zullen we u zo snel mogelijk laten weten waarom we uw verzoek weigerden.