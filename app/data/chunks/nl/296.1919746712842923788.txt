# Privacy Statement for ING Belgium nv/sa - ING België - Verklaring van ING België inzake de bescherming van de persoonsgegevens

## Verklaring van ING België inzake de bescherming van de persoonsgegevens

### Welke soorten persoonsgegevens verwerken we ?

A) Persoonsgegevens
Persoonsgegevens zijn alle gegevens waarmee een natuurlijke persoon kan worden geïdentificeerd of die aan een natuurlijke persoon kunnen worden gekoppeld. We verwerken onder meer de volgende persoonsgegevens:
• Identificatiegegevens: uw naam, geboortedatum en -plaats, identificatienummer, e-mailadres, telefoonnummer, aanspreektitel, nationaliteit en een voorbeeld van uw handtekening, fiscaal identificatienummer/rijksregisternummer;
• Transactiegegevens, zoals het nummer van uw bankrekening, alsook stortingen, opnames en boekingen gemaakt vanaf of naar uw rekening, en waar en wanneer deze plaatsvonden, transactie-identificatiecodes en bijbehorende informatie;
• Financiële gegevens, zoals facturen, creditnota’s, loonstrookjes, betaalgedrag, de waarde van uw huis of andere vermogensbestanddelen, uw kredietgeschiedenis, leencapaciteit, fiscaal statuut, inkomen en andere inkomsten, financiële producten die u bij ING afneemt, of u in een kredietregister bent geregistreerd, betalingsachterstanden en informatie over uw inkomsten, gegevens over elektronische betalingsmiddelen zoals kaartnummer, vervaldatum of verificatiecode (CVV/CVC);
• Socio-demografische gegevens, zoals uw geslacht, studies, functie, burgerlijke staat en of u kinderen heeft;
• Gegevens over online gedrag en informatie over uw apparaten, zoals het IP-adres en de identificatiecode van uw mobiel apparaat of computer en de pagina’s die u op de website of de apps van ING bezoekt;
• Gegevens over uw interesses en behoeftes die u met ons deelt, bijvoorbeeld wanneer u contact opneemt met ons callcenter of wanneer u online een enquête invult of gebruik maakt van onze platforms of enquêtes invult;
• ‘Ken uw klant- of Know Your Customer (KYC)’ gegevens als onderdeel van klantenonderzoeken en ter voorkoming van frauduleus gedrag en handelingen die in strijd zijn met nationale of internationale sancties (met inbegrip van US sancties) en om de toepasselijke regels tegen witwassen, financiering van terrorisme en belastingfraude na te leven;
• *Audiovisuele gegevens; indien van toepassing en voor zover wettelijk toegestaan maken we in onze kantoren opnames met bewakingscamera’s (je wordt hiervan op de hoogte gesteld via een pictogram) en nemen we telefoon-, video- en chatgesprekken met onze medewerkers in onze kantoren op. Wij kunnen deze opnames gebruiken om bijvoorbeeld telefonische orders te controleren of in het kader van fraudepreventie of voor trainingsdoeleinden;*
• Uw interacties met ING op sociale media, zoals Meta (Facebook & Instagram), Twitter, LinkedIn en YouTube. Wij volgen openbare berichten, “posts”, “likes” en reacties op en over ING op het internet;
• Informatie over uw locatie wanneer u een betaling doet of wanneer u toegang heeft tot bepaalde producten/diensten, bijvoorbeeld wanneer u geld opneemt bij een geldautomaat.
**B) Gevoelige persoonsgegevens**
Gevoelige persoonsgegevens zijn persoonsgegevens over uw gezondheid, etnische achtergrond, levensbeschouwelijke of godsdienstige en politieke overtuigingen, gegevens met betrekking tot het lidmaatschap van een vakbond of het seksueel gedrag, genetische en biometrische gegevens en gegevens over strafbare feiten.
Wij kunnen uw gevoelige persoonsgegevens verwerken zoals hierna beschreven in Hoofdstuk 3 (“Wat doen we met uw persoonsgegevens?”) indien u ons daar expliciet toestemming voor heeft gegeven of indien wij dit moeten of mogen doen op basis van de toepasselijke wet- en regelgeving. Bijvoorbeeld, mogen we strafrechtelijke gegevens verwerken voor zover dat noodzakelijk is voor het beheer van onze eigen geschillen.
Opgelet: indien u ons de opdracht geeft om een betaling uit te voeren naar een politieke partij, vakbondsvereniging, religieuze instelling of gezondheidsinstelling, dan wordt dit beschouwd als gevoelige persoonsgegevens. ING zal dergelijke gevoelige persoonsgegevens dan ook niet verwerken voor andere doeleinden dan het uitvoeren van de transactie of anders enkel met uw toestemming. Wij kunnen echter wel verplicht zijn om uw gevoelige gegevens te verwerken, bijvoorbeeld om witwaspraktijken en financiering van terrorisme te voorkomen. Bijvoorbeeld kunnen we dergelijke gevoelige gegevens verwerken om de herkomst van het geld te controleren, maar enkel in het kader van de regelgeving tegen witwassen en financiering van terrorisme.
**C) Persoonsgegevens van kinderen**
Wij verzamelen alleen persoonsgegevens over kinderen als zij een ING-product gebruiken of als u ons informatie geeft over uw kinderen in verband met een product dat u afneemt. We zullen ervoor zorgen dat toestemming van de wettelijke vertegenwoordiger wordt verkregen wanneer dit door de toepasselijke wetgeving wordt vereist.
Met betrekking tot het rechtstreeks aanbieden van diensten van de informatiemaatschappij (bijvoorbeeld ING Banking) aan kinderen jonger dan 13 jaar, zal ING dit enkel doen indien en voor zover wij toestemming hebben gekregen van de wettelijke vertegenwoordiger van het kind.
Bovendien doen we geen direct marketing naar kinderen jonger dan 12 jaar.