# Niet-residenten - ING België - Als expat een zichtrekening openen in België

Leestijd: 3 min 08 juli 2024 Ben je als expat naar België gekomen en wil je hier gebruikmaken van bankdiensten?
Onder bepaalde voorwaarden kun je een bankrekening, zoals een zichtrekening, openen. We leggen uit wat je moet doen en beantwoorden je praktische vragen.

## Kun je als expat een bankrekening openen in België?

Natuurlijk. Als je je migratie naar België wilt voorbereiden en een bankrekening wilt openen voor je verhuist, dan moet je aan bepaalde voorwaarden voldoen. Die verschillen per bank.
Bij ING kun je bijvoorbeeld een rekening openen als je geen inwoner van België bent op voorwaarde dat:
* je kunt bewijzen dat je van plan bent in België te werken (arbeidsovereenkomst)
* je je in België komt vestigen en dus officieel je woonplaats in België kiest.
Dit onder voorbehoud van aanvaarding door ING.

### Goed om te weten!

Belgische niet-inwoner of niet-inwoner van België? Op papier stelt dit verschil misschien weinig voor, maar in werkelijkheid is dat heel groot. Een Belgische niet-inwoner is een Belg die niet in België woont, terwijl een niet-inwoner van België iemand is die niet in België woont en niet de Belgische nationaliteit heeft. In dit specifieke geval is dit van toepassing op buitenlandse expats die zich nog niet in België gevestigd hebben, maar dat in de nabije toekomst wel van plan zijn. Merk ook op dat om als Belgische inwoner ingezete worden beschouwd, je woonplaats of vermogen zich in België moet bevinden.
Ben je Belg en woon je in het buitenland, lees dan dit artikel .