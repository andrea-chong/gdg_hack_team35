# ING Termijnrekening - ING België

## Veelgestelde vragen

### Wat is een termijnrekening?

Een termijnrekening is een rekening waarop je voor een **vastgelegde periode** een **vast bedrag** stort. Aan het einde van die periode worden het kapitaal en de rente (winst) automatisch op de ING-rekening van je keuze (bijv. een zichtrekening, spaarrekening of beleggingsrekening) vrijgegeven en teruggestort. Je geniet van een **vaste rentevoet.**
De ING Termijnrekening is afhankelijk van de referentierekening (ING-zichtrekening of ING Invest Account) waaraan deze gekoppeld is. De titularissen, de gevolmachtigden en de volmachten die aan de ING Termijnrekening zijn gekoppeld, zijn identiek aan die van de referentierekening. Na afloop van de looptijd wordt er rente op deze referentierekening gestort. Bij looptijden langer dan één jaar ontvang je automatisch rente op de jaarlijkse vervaldag.
Eenmaal geopend, kun je het saldo van je ING Termijnrekening eenvoudig raadplegen op je smartphone via de ING Banking-app, op je computer met Home'Bank of in een kantoor.
Na afloop van de looptijd worden het kapitaal en de rente automatisch naar een spaarrekening van je keuze of naar de referentierekening overgemaakt.

### Wat is het verschil tussen een spaarrekening en een termijnrekening?

* Op een spaarrekening kan de rente op ieder moment wijzigen, terwijl je bij een termijnrekening geniet van een **vaste rentevoet** gedurende de hele looptijd.
* Met een spaarrekening kan je op ieder moment gratis **geld bijstorten of afhalen** . Bij een termijnrekening is het geld pas beschikbaar aan het einde van de looptijd.