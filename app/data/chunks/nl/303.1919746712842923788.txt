# Privacy Statement for ING Belgium nv/sa - ING België - Verklaring van ING België inzake de bescherming van de persoonsgegevens

## Verklaring van ING België inzake de bescherming van de persoonsgegevens

### Hoelang bewaren we uw persoonsgegevens ?

We mogen uw persoonsgegevens bewaren zolang deze nodig zijn voor het doel (zoals beschreven in Hoofdstuk 3 (“Wat doen we met uw persoonsgegevens?”)), waarvoor ze oorspronkelijk zijn verwerkt. Bijgevolg variëren de bewaartijden afhankelijk van de omstandigheden. Om te beslissen hoelang persoonsgegevens moeten worden bewaard, moeten we ook rekening houden met de bewaringsplicht die andere geldende wetten kunnen opleggen *(bijvoorbeeld de wetgeving ter bestrijding van het witwassen van geld of de fiscale en boekhoudkundige wetgeving) en de verjaringstermijnen bepaald door burgerlijke en strafrechtelijke vorderingen tegen ons of tegen jezelf en de gronden voor onderbreking of opschorting van deze termijnen.*
We kunnen uw persoonsgegevens, die zijn verzameld in het kader van het sluiten of uitvoeren van een overeenkomst, ook bewaren als bewijsmateriaal in eventuele rechtszaken.
Rekening houdend met deze verschillende factoren worden de volgende gegevens bij ING België bewaard gedurende de volgende termijnen:
* uw identificatiegegevens : gedurende 10 jaar na de beëindiging van de zakelijke relatie;
* de bewijsstukken en de registraties van Verrichtingen, die nodig zijn om een juist overzicht te geven van de door u of ten uw gunste uitgevoerde Verrichtingen: gedurende 10 jaar, te rekenen vanaf de uitvoering van de betrokken Verrichting;
onder voorbehoud van langere verjaringstermijnen (bijvoorbeeld 30 jaar na de stopzetting van de hypotheek voor hypothecaire kredieten) en onder voorbehoud van het bestaan van een burgerlijk of strafrechtelijk geschil.
*Soms hanteren we andere bewaartermijnen, bijvoorbeeld wanneer de toezichthoudende autoriteit ons verplicht om bepaalde persoonsgegevens langer te bewaren of als u een klacht hebt ingediend, waardoor het nodig is om de betrokken persoonsgegevens langer te bewaren. Andere gegevens zoals de opnames van bewakingscamera’s worden, zoals wettelijk voorgeschreven, minder lang bewaard. Daarnaast worden de beelden die worden* opgenomen door de bewakingscamera’s, voor zover ze niet kunnen dienen voor het bewijs van een overtreding, schadegeval of geval van overlast of niet de mogelijkheid bieden om een dader, verstoorder van de openbare orde, getuige of slachtoffer te identificeren, niet langer dan 1 maand bewaard.
Voor het opstellen van kredietrisicomodellen worden uw persoonsgegevens met betrekking tot kredietovereenkomsten bovendien ten minste 20 jaar bewaard en (in het bijzonder voor gegevens met betrekking tot hypothecaire kredieten) maximaal 30 jaar na het einde van deze overeenkomsten. Voor zover mogelijk worden uw gegevens echter gepseudonimiseerd of geanonimiseerd.
Wanneer uw persoonsgegevens niet langer nodig zijn zoals in de bovenvermelde gevallen, wissen we de gegevens of maken we ze anoniem volgens de toepasselijke wet- en regelgeving.