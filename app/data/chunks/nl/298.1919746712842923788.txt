# Privacy Statement for ING Belgium nv/sa - ING België - Verklaring van ING België inzake de bescherming van de persoonsgegevens

## Verklaring van ING België inzake de bescherming van de persoonsgegevens

### Met wie delen we uw gegevens en waarom ?

In bepaalde situaties moeten we uw persoonsgegevens overdragen aan andere partijen die betrokken zijn bij de verlening van onze diensten. Dit kan gaan om overdrachten binnen de ING Groep en aan derden.
A) Binnen de ING Groep financie-, verzekeringsdiensten en andere diensten verleent in meer dan 40 landen. Voor meer informatie over de ING Groep verwijzen we naar www.ing.com. De ING Groep hecht veel belang aan uw privacy. Onverminderd de wettelijke verplichtingen van openbare orde kunnen we uw persoonsgegevens uitwisselen met de andere vennootschappen van de ING Groep die in de Europese Unie gevestigd zijn en die bank-, verzekerings-, financiële en/of andere diensten uitoefenen (lijst op aanvraag) met het oog op centraal klantenbeheer, marketing (behalve reclame via e-mail en tenzij de betrokkene zich, op verzoek en gratis, verzet tegen direct marketing), globale visie van de klant, verstrekken van hun diensten (indien van toepassing) en controle van de regelmatigheid van de verrichtingen (inclusief de preventie van onregelmatigheden).
ING België kan uw persoonsgegevens delen met haar moedermaatschappij ING Bank N.V. (Bijlmerdreef 106, 1102 CT Amsterdam, Nederland) zodat de ING Groep in staat is om:
• te voldoen aan alle regelgevende en statutaire rapporteringsverplichtingen en data-aanvragen zoals vereist door de Europese toezichthouders van de ING Groep, met inbegrip van de Europese Bankautoriteit (EBA), de Europese Centrale Bank (ECB) en de Raad voor Financiële Stabiliteit (FSB). Tenzij gegevens specifiek op individueel niveau worden gevraagd door een toezichthouder, zullen wij er altijd voor zorgen dat de persoonsgegevens worden samengevoegd, wat betekent dat alleen informatie over klantengroepen wordt gedeeld met de toezichthouders van de ING Groep en dat deze informatie niet meer aan u kunnen worden gekoppeld.
• de interne kredietmodellen van ING (ook in naam van behalf of ING België) te ontwikkelen. Volgens de bankvoorschriften van de EU is ING Groep verplicht om deze kredietmodellen te ontwikkelen zodat ze alle risico’s en risicoblootstellingen van de tegenpartij kunnen berekenen. Zo kunnen we onze risico’s bepalen alsook de omvang van de financiële buffer die we moeten voorzien wanneer we financiële diensten aan u verlenen.
• ING’s know your customer (KYC)-modellen te ontwikkelen (ook in naam van ING België). Om ING Groep te beschermen tegen betrokkenheid bij financieel-economische criminaliteit worden op groepsniveau KYC-modellen ontwikkeld voor het screenen van klanten en verrichtingen om potentiële of huidige criminele activiteiten op te sporen. Deze KYC-modellen bevatten verplichte vereisten die voortvloeien uit de EU-richtlijnen en -verordeningen op het gebied van preventie van witwassen en financiering van terrorisme, de richtlijnen van het Bazels Comité voor Bankentoezicht (BCBS) en de wet- en regelgeving van de EU, de VS en de VN inzake sancties.
ING België blijft er ook naar streven om de alledaagse procedures zorgvuldiger en efficiënter te maken aangezien het in ons rechtmatig belang is om u de best mogelijke diensten te bieden tegen voordelige tarieven. Hiertoe zal ING België uw persoonsgegevens delen met ING Groep en andere ING-entiteiten om bepaalde activiteiten te centraliseren zodat besparingen op grote schaal mogelijk zijn.
Het gaat hierbij over:
• Omwille van doeltreffendheid worden bepaalde operationele en administratieve activiteiten met betrekking tot de overeenkomsten die we met onze klanten sluiten, tot het beheer van onze klanten (met inbegrip van de screening van fraude/ KYC) en tot de behandeling van verrichtingen, gecentraliseerd in de in verwerkingscentra die ING Business Shared Services (IBSS) worden genoemd, die onder meer gevestigd zijn in Slowakije, Polen, Sri Lanka en de Filipijnen. Deze IBSS-entiteiten verwerken uw gegevens in naam van ING België;
• De ontwikkeling van modellen die verband houden met het verbeteren van de klantenprocessen, zoals optimalisatie van het rekeningbeheer en productbeheer in klantenkanalen. Omwille van doeltreffendheid worden deze modellen voornamelijk ontwikkeld door ons analysedepartement op groepsniveau. Uw persoonsgegevens worden gepseudonymiseerd wanneer ze worden overgedragen voor dit doeleinde.
• We kunnen gecentraliseerde opslagsystemen gebruiken om gegevens op een centraal punt binnen ING te verwerken voor efficiëntiedoeleinden. Bijvoorbeeld om verschillende soorten kredietrisicomodellen te creëren, zoals hierboven vermeld. Deze gecentraliseerde opslagsystemen worden beheerd door ING of derden, zoals Microsoft, en kunnen zich buiten de EU bevinden. In ieder geval zal ING er altijd voor zorgen dat er adequate maatregelen worden genomen om uw persoonsgegevens te beschermen.
Opgelet: ING België blijft verantwoordelijk om ervoor te zorgen dat de verwerking van uw persoonsgegevens – inclusief verwerkingen uitgevoerd door andere ING-entiteiten in onze naam zoals hierboven beschreven – overeenstemt met de toepasselijke regels inzake gegevensbescherming. Binnen de ING Groep zijn er strenge eisen opgenomen in het interne beleid en gelden er contractuele overeenkomsten die ervoor zorgen dat uw persoonsgegevens enkel verwerkt worden voor een specifiek doeleinde op een geschikte wettelijke basis (rekening houdend met de effecten die een dergelijke verwerking op u kan hebben) en dat de gepaste en technische maatregelen worden genomen om uw rechten te beschermen. We blijven ook verantwoordelijk voor de behandeling van uw verzoeken in verband met uw rechten inzake de bescherming van de persoonsgegevens zoals hierna beschreven.
B) Met derden We delen uw persoonsgegevens ook met de volgende categorieën van derden:
**1) Overheidsinstanties, toezichthoudende en gerechtelijke autoriteiten**
We zijn wettelijk verplicht (om te voldoen aan onze wettelijke verplichtingen) of we moeten (om onze verdediging te waarborgen) persoonsgegevens verstrekken aan bevoegde overheidsinstanties en toezichthoudende en gerechtelijke autoriteiten, zoals:
• overheidsinstanties, regelgevende instanties en toezichthouders zoals de Europese Centrale Bank (ECB), de Nationale Bank van België (NBB), de Autoriteit voor Financiële Diensten en Markten (FSMA) en de Federale Overheidsdienst Economie in België;
• de belastingdienst (inclusief in het kader van de Foreign Account Tax Compliance Act (FACTA), de Common Reporting Standard (CRS) of de wet tot organisatie van een centraal contactpunt voor rekeningen en financiële contracten) die ons kan vragen om informatie te verstrekken over het vermogen van klanten en andere persoonsgegevens zoals uw naam, contactgegevens en andere informatie over uw organisatie. In dat kader kunnen we uw identificatiegegevens verwerken, zoals uw sociale zekerheidsnummer, fiscaal identificatienummer of andere nationale identificatienummers, overeenkomstig de wet die van toepassing is;
• gerechtelijke/wetshandhavende instanties zoals de politie, openbaar aanklagers, rechtbanken en organisaties die zich bezighouden met arbitrage/bemiddeling (inclusief indien zij hier uitdrukkelijk en op wettelijke gronden om verzocht hebben).
2) Andere financiële instellingen en entiteiten Voor het verwerken van bepaalde betalings- en geldopnametransacties delen we uw persoonsgegevens met andere banken en gespecialiseerde financiële bedrijven. We delen uw persoonsgegevens ook met specialisten in de financiële sector die ons helpen met financiële diensten zoals:
• uitwisseling van beveiligde berichten over financiële transacties, zoals via Worldwide Interbank Financial Telecommunication (SWIFT);
• betalingen en overschrijvingen wereldwijd inclusief Mastercard en VISA, indien van toepassing;
• wereldwijde verwerking van elektronische transacties;
• afhandeling van binnenlandse of grensoverschrijdende effectentransacties en betalingstransacties;
• rekeninginformatiediensten: als u aan een rekeninginformatiedienstverlener de specifieke opdracht hebt gegeven om rekeninginformatie van uw ING-rekeningen te achterhalen in uw naam, zijn we verplicht om de noodzakelijke transactiegegevens te delen met dergelijke dienstverleners voor zover u hiervoor toestemming hebt gegeven;
• Betalingsinitiatiediensten: als u aan een betalingsinitiatiedienstverlener de specifieke opdracht hebt gegeven om in uw naam betalingen te initiëren vanaf uw ING-rekeningen, zijn we verplicht om toegang tot uw rekeningen te delen met dergelijke dienstverleners voor zover u hiervoor toestemming hebt gegeven;
• diensten van andere financiële dienstverleners met inbegrip van pensioenfondsen, effectenmakelaars, bewaarnemers, fondsenbeheerders en portfoliodienstverleners.
We delen ook gegevens met zakenpartners waarvan we financiële producten verkopen, zoals verzekeringsmaatschappijen.
3) Dienstverleners en andere derden Wanneer wij andere dienstverleners of derden gebruiken in het kader van bepaalde gangbare bedrijfsactiviteiten, kan het nodig zijn dat wij uw persoonsgegevens delen voor de uitvoering van specifieke taken. Wij selecteren deze bedrijven zorgvuldig en spreken met hen duidelijk af hoe zij uw persoonsgegevens moeten verwerken. Wij blijven aansprakelijk voor uw persoonsgegevens. Deze dienstverleners ondersteunen ons bijvoorbeeld met de volgende zaken:
• het ontwerpen, ontwikkelen en onderhouden van internettools en webapplicaties;
• het verlenen van applicatie- of infrastructuurdiensten (zoals clouddiensten);
• marketingactiviteiten en -evenementen en klantencommunicatiebeheer (met inbegrip van klanttevredenheidsonderzoeken);
• het opstellen van rapporten en statistieken, het drukken van publicaties en het ontwerpen van producten;
• het plaatsen van advertenties in apps en op websites en sociale media;
• juridische diensten, controlediensten en andere bijzondere diensten die worden verleend door advocaten, gerechtdeurswaarders, notarissen, trustees, auditors en andere professionele adviseurs;
• het met de hulp van gespecialiseerde bedrijven ontdekken, onderzoeken en voorkomen van fraude en andere misdrijven;
• het verlenen van gespecialiseerde diensten zoals het archiveren van fysieke documenten en het verlenen van diensten door aannemers en externe dienstverleners;
• het uitvoeren van securitisatie-regelingen (door bijvoorbeeld trustees, beleggers en beleggingsadviseurs).
4) Bemiddelaars en businesspartners Wij kunnen uw persoonsgegevens delen met bemiddelaars (makelaars of agenten), en businesspartners die namens ons handelen of die samen met ons producten en diensten aanbieden, zoals verzekeringen. Ze zijn geregistreerd conform wet- en regelgeving en werken met toestemming van toezichthoudende instanties.
5) Onderzoekers We zijn altijd op zoek naar nieuwe inzichten die u in staat stellen steeds een stap voorop te blijven lopen, zowel privé als zakelijk. Daarom wisselen we persoonsgegevens uit (indien dat wettelijk toegestaan is) met partners zoals universiteiten en andere onafhankelijke onderzoeksinstellingen, die de gegevens gebruiken voor onderzoek en innovatie. De onderzoekers met wie we samenwerken moeten aan dezelfde strenge eisen voldoen als medewerkers van ING. In de mate van het mogelijke, worden de persoonsgegevens in geaggregeerde vorm gedeeld en de onderzoeksresultaten zijn anoniem.
Een lijst met de voornaamste bestemmelingen en bronnen van en voor uw gegevens (inclusief een overzicht van de voornaamste dienstverleners die uw persoonsgegevens ontvangen) is opgenomen onder Hoofdpunt 13 van deze Verklaring (“Aanvulling op de Verklaring van ING België NV: voornaamste bestemmelingen en bronnen voor uw gegevens”).