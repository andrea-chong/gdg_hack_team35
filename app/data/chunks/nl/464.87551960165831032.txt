# ING Termijnrekening - ING België

## Kenmerken

* ### Waar?
Je kunt je ING Termijnrekening openen op je smartphone via de ING Banking-app, op je computer via Home’Bank of in je kantoor.
* ### Hoelang en hoeveel?
Je kiest zelf hoelang je je geld vastzet. Op je smartphone via de ING Banking-app of op je computer via Home’Bank: je kunt kiezen voor een looptijd van 3, 6, 12, 18 of 24 maanden. In je kantoor: andere looptijden zijn mogelijk, van 1 dag tot 36 maanden. Bij het openen van een rekening in euro bedraagt het minimumbedrag 1.000 euro. Bij het openen van een rekening in vreemde valuta (alleen in je kantoor) komt het minimumbedrag overeen met een tegenwaarde van 5.000 euro.
* ### Hoe?
De ING Termijnrekening is gekoppeld aan een referentierekening (ING-zichtrekening of ING Invest Account). De titularis(sen), de mandataris(sen), evenals de beheersdocumenten gekoppeld aan de ING Termijnrekening zijn identiek aan deze gekoppeld aan de referentierekening. Op de vervaldag wordt de rente op deze referentierekening gestort. Voor looptijden langer dan een jaar ontvang je automatisch rente op de jaarlijkse vervaldag. Eenmaal geopend, kun je het saldo van je ING Termijnrekening heel eenvoudig raadplegen op je smartphone via de ING Banking-app, op je computer via Home’Bank of in je kantoor. Op de eindvervaldag worden het kapitaal en de rente automatisch overgeschreven naar een spaarrekening naar keuze of naar de referentierekening.
* ### Wie?
Elke meerderjarige particuliere klant kan een aanvraag indienen om een ING Termijnrekening te openen, op voorwaarde dat hij/zij verrichtingen vanaf de referentierekening kan uitvoeren.