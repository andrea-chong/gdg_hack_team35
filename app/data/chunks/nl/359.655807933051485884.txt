# Een spaarrekening, wat houdt dat in? - ING België - Wat is een spaarrekening?

Leestijd: 4 min 05 maart 2024 Een spaarboekje is de oude term voor een spaarrekening. Spaarrekening en spaarboekje betekenen dus precies hetzelfde. Een spaarrekening of spaarboekje is een bankrekening waarop je het geld stort dat je hebt kunnen sparen. In ruil daarvoor betaalt de bank je rente (bij een positieve rente).

## Het doel van een spaarboekje

Het doel van een spaarrekening is om geld opzij te zetten voor zaken als onvoorziene gebeurtenissen, verbeteringen aan de woning, mooie vakanties of andere projecten op de langere termijn.
Er zijn twee soorten spaarrekeningen:
* gereglementeerde spaarrekeningen
* niet-gereglementeerde spaarrekeningen

### Voor gereglementeerde spaarrekeningen bestaat de rente uit:

* de basisrente, die je krijgt vanaf de dag dat je geld is gestort.
* de getrouwheidspremie, die je krijgt als je spaargeld 12 maanden op de rekening blijft staan.

## Een gereglementeerde of niet-gereglementeerde spaarrekening openen?

De meeste spaarrekeningen in België zijn gereglementeerd, dat wil zeggen dat ze aan bepaalde regels voldoen die bij wet zijn vastgelegd.
Er is onder andere sprake van een gereglementeerde spaarrekening wanneer er op deze rekening een basisrente en getrouwheidspremie wordt betaald. Als de basisrente en de getrouwheidspremie aan bepaalde regels voldoen, is er geen roerende voorheffing verschuldigd op de rente (tot 1.050 euro aan rente per jaar).
Een niet-gereglementeerde spaarrekening voldoet niet noodzakelijk aan deze regels. Bijgevolg is er vanaf de eerste cent rente roerende voorheffing verschuldigd.
Bij ING bieden we verschillende gereglementeerde spaarrekeningen aan om aan verschillende spaarbehoeften te voldoen.