# Een kaart voor Bancontact, Maestro of Mastercard en contactloos betalen - ING België - ING-debetkaart

## Vragen over de ING-debetkaart met Bancontact- en Mastercard-logo

### Wanneer krijg ik mijn nieuwe ING-debetkaart met Bancontact- en Mastercard-logo?

Je hoeft niets te doen, we vervangen je debetkaart automatisch door het nieuwe type in de loop van 2024 en 2025. Je krijgt een bericht als de jouwe aan de beurt is.

### Zijn er extra kosten verbonden aan deze kaart?

Nee, de vervanging van deze kaart is gratis.

### Welke pincode hoort bij deze nieuwe kaart?

Je behoudt je pincode. Wel moet de kaart geactiveerd worden (in combinatie met je geheime pincode) door eerst te betalen in een winkel of geld af te halen. Als je vanwege een vermoeden van fraude, verlies of diefstal een vervangende debetkaart hebt gekregen, of omdat je een bestelde debetkaart niet hebt ontvangen, dan wordt er een nieuwe pincode gekoppeld aan de nieuwe debetkaart.

### Hoe mobiele betalingen utivoeren met mijn nieuwe debetkaart?

Om mobiele betalingen te kunnen uitvoeren, voeg je je kaart toe via de ING Banking-app:
- Apple Pay: Diensten > Instellingen > Apple Pay - Google Pay: Diensten > Instellingen > Google Pay
- Click to Pay: Diensten > Instellingen > Click to Pay
- Bancontact: Diensten > Instellingen > Mobiele betalingen > Gelinkte kaart.

### Wat is het verschil met een kredietkaart?

Als je een kredietkaart hebt, kun je deze het beste blijven gebruiken voor het boeken van hotels, vluchten of huurauto’s. Als je voor dergelijke betalingen je debetkaart gebruikt, wordt het bedrag van de boeking afgetrokken van het beschikbare bedrag op de zichtrekening. Het gereserveerde bedrag wordt geblokkeerd op je ING-zichtrekening en weer vrijgegeven zodra je verrichting is afgerekend. Aan je kredietkaart zijn vaak enkele verzekeringen verbonden en betalingen worden maandelijks gedebiteerd van je zichtrekening. Als je een Do More bankpakket hebt, bezit je ook 2 basisverzekeringen.