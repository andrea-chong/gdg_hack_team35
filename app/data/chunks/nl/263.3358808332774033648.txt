# Beheer de volmachten op je rekening eenvoudig online! - ING België - Volmacht

## Hoe de volmachten van je rekeningen beheren via de ING Banking-app?

### Wat is een volmacht?

Een **volmacht** is een machtiging die aan een of meer personen wordt verleend om de rekening op jouw naam te beheren. De persoon die deze machtiging krijgt, wordt een **volmachthouder** genoemd. Daardoor krijgt hij of zij, binnen bepaalde limieten, een mandaat om jouw rekening te gebruiken om betalingen te verrichten en/of het saldo ervan te bekijken. Jij blijft de **wettelijke rekeninghouder** en als zodanig **verantwoordelijk voor alle handelingen van volmachthouders** .

### Wie kan hier gebruik van maken?

**Niet alle rekeningen komen in aanmerking.** Als je een ING Do Basic (Lion Account) hebt, kun je geen volmachten op die rekening toevoegen. Dat kan wel bij een ING Do More (Groene Rekening) of een professionele rekening.
De **volmachthouder moet klant zijn bij ING** om hem online aan je rekening(en) toe te voegen. Als dat niet het geval is, kun je nog steeds iemand toevoegen die geen ING-klant is door een afspraak te maken in je kantoor.

### Wat kost dit?

Deze dienst is **volledig gratis** voor alle rekeningen die ervoor in aanmerking komen!

### Wat zijn de verschillende types bevoegdheden?

* **Bekijken:** kan de rekeninguittreksels en het saldo bekijken
* **Invoeren:** kan betalingen voorbereiden en ze in het betaalmandje plaatsen
* **Ondertekenen:** kan betalingen ondertekenen en valideren (zowel eigen betalingen als betalingen in het betaalmandje)
Om een video te bekijken over hoe je jouw mandaten kan beheren, klik hier
Aan de bevoegdheid ‘ondertekenen’ kunnen bijkomende beperkingen worden verbonden:
* **Ondertekent alleen of medeondertekent met andere volmachthouders**
* **Ondertekent betalingen tot een bepaald bedrag**