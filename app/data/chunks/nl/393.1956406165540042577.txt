# Mijn persoonlijke gegevens raadplegen en wijzigen - ING België

## Welke persoonsgegevens heeft ING nodig?

Het up-to-date houden van je persoonlijke gegevens is van vitaal belang voor identificatie, communicatie, veiligheid en diverse juridische redenen.

### Wettelijk adres en contactadres

Door je adres up-to-date te houden, ben je er zeker van dat we belangrijke brieven naar het juiste adres sturen. Denk aan brieven met officiële documenten, zoals bijvoorbeeld bij de vervanging van je bankkaart of bij het aanvragen van een nieuwe kaart.
Je **wettelijk adres** (of je domicilie) is het adres waar je officieel bent ingeschreven. Deze informatie moet correct zijn om te voldoen aan diverse wettelijke en reglementaire vereisten om zo onze systemen te beschermen en financiële criminaliteit te bestrijden.
Via itsme® kan je je wettelijk adres in een paar minuten updaten. Heb je geen itsme® of is je wettelijk adres daar nog niet correct, dan heb je twee opties:
* je kan de adreswijziging in de ING Banking-app of Home’Bank handmatig toevoegen. We moeten je adres dan nog met de overheid checken, wat 2 maanden kan duren. Maar wees gerust: we gaan onmiddelijk aan de slag met je nieuwe adres en we houden je op de hoogte wanneer het bevestigd is.
* je kan naar een CASH-punt gaan. Binnen enkele ogenblikken worden je identiteitsgegevens gesynchroniseerd. Je hoeft enkel je ING-bankkaart en je identiteitskaart mee te nemen.
Woon je op een ander adres dan je wettelijk adres? Dan spreken we over je **contactadres** . Dit kan je invullen indien je je brieven op een ander adres wilt ontvangen dan op je huidige domicilie.
Verhuis je naar het buitenland? Of omgekeerd, van het buitenland naar België? Ontdek wat je moet doen bij de ‘Veelgestelde vragen’ onderaan deze pagina.