# Zichtrekeningen vergelijken? Bekijk onze packs! - ING België - ING België - Packs met zichtrekeningen vergelijken

## Wettelijke bepalingen

### ING+ deals Belgium

**De ING+ deals** België zijn bedoeld om de klanten van ING België extra voordelen te bieden in de vorm van kortingen op aankopen bij commerciële partners. In het kader van de ING+ deals organiseert ING België in de loop van elk jaar een of meer acties van beperkte duur. Voor elke actie maakt ING België, via zijn diensten Home’Bank en ING Banking, de lijst bekend van deelnemende commerciële partners en de voordelen die zij aanbieden. Die voordelen zijn gegarandeerd binnen de limieten (voorwaarden en/of regels) die zijn vastgelegd in het aanbod van de commerciële partner. Om deel te nemen aan een actie moet de klant van ING België zich daarvoor inschrijven via de pagina ‘ING+ deals’ van de diensten Home’Bank/ING Banking van ING België. Alvorens zich voor een actie in te schrijven, moet de klant een rekening opgeven waarop de cashbacks in het kader van de acties worden overgemaakt. Dit moet een ING Lion Account of ING Groene Rekening bij ING België zijn waarvan de klant houder of medehouder is.
*De terugbetalingen worden automatisch berekend en worden binnen de termijn bepaald in de partnervoorwaarden op de door jouw gekozen ING-zichtrekening gestort* > volgend op de datum van de aankoop van de klant in het kader van de actie; of indien bij de commerciële partner een herroepingsrecht of bedenktermijn van toepassing is voor de aankoop in het kader van de actie, > volgend op de datum waarop het herroepingsrecht of de bedenktermijn in overeenstemming met de voorwaarden en regels van de aanbiedingen van de commerciële partners is verstreken, voor zover de klant van dat herroepingsrecht of die bedenktermijn geen gebruik heeft gemaakt. Als de klant dat recht wel uitoefent, verliest hij automatisch zijn recht op terugbetaling van de korting in het kader van deze actie. Deze termijn blijft hoe dan ook beperkt tot 45 kalenderdagen na de aankoop van de klant in het kader van de actie. Zolang de actie geldig is, kan een klant zich daarvoor inschrijven. Als de klant zich voor een lopende actie inschrijft, geniet hij niettemin, overeenkomstig de voorwaarden en/of regels die zijn vastgelegd in het aanbod van de commerciële partners, de voordelen van deze actie zolang die loopt en voor al zijn aankopen, ook de aankopen die de klant vóór zijn inschrijving heeft verricht. Om evenwel de korting in het kader van een actie te kunnen genieten op online aankopen (voor zover die mogelijkheid wordt geboden in het kader van de actie in kwestie), moet de klant vooraf de pagina ‘ING+ deals’ van de diensten Home’Bank/ING Banking van ING België openen en daar op het aanbod van de commerciële partner in kwestie klikken, waarna hij zal worden doorgestuurd naar de website van de commerciële partner in kwestie.