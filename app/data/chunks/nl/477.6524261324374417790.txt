# Hoe kies je een bankrekening voor je kind - ING België - Een bankrekening voor je kind kiezen: wij vertellen je alles

Leestijd: 3 min 28 juli 2024 Wil je je kind leren budgetteren en overweeg je om een zichtrekening te open? Goed idee! Wat zijn de mogelijkheden en risico’s? Vanaf welke leeftijd kan je een jongerenrekening openen? Vanaf wanneer geef je je kind een debetkaart?
Wij beantwoorden je meest gestelde vragen en helpen je bij het kiezen van de jongerenrekening die bij je past.

## Vanaf wanneer mag een kind een bankrekening op zijn of haar naam hebben?

De Belgische wet schrijft geen wettelijke minimumleeftijd voor waarop je een **bankrekening** mag hebben. Elke bank bepaalt haar eigen leeftijdsgrens. Bij ING kan bijvoorbeeld een **jongerenrekening** op naam van een minderjarig kind vanaf 0 jaar worden geopend. De bank eist dat één of beide ouders, of de voogd, helpt/helpen bij het openen van elke rekening op naam van een minderjarige, behalve in uitzonderlijke gevallen. Vanaf 10 jaar mogen minderjarige kinderen (met toestemming van hun ouder(s)/voogd) hun rekening zelf beheren, rekening houdende met bepaalde limieten.
Goed om te weten Bij ING gebruiken we vaak de term ‘ **zichtrekening** ’ om naar de **bankrekening** te verwijzen.

### Wat moet je doen als je kind nog niet oud genoeg is voor een eigen zichtrekening?

Een kind mag vanaf de geboorte een spaarrekening op zijn of haar naam hebben. Op deze manier kun je zo vroeg mogelijk beginnen met sparen voor de toekomst van je kind en profiteren van een samengestelde rente.