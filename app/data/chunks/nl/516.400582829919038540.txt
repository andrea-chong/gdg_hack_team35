# Rekeninguittreksels - Veelgestelde vragen - ING België - Rekeninguittreksels Veelgestelde vragen

### Wat is het verschil tussen een rekeninguittreksel en een duplicaat?

Met rekeninguittreksel bedoelen we het originele afschrift. U kunt een rekeninguittreksel maar 1 keer opvragen op papier.
Een duplicaat is een officiële kopie van een rekeningafschrift. Het vermeldt dus ook dezelfde informatie over de verrichtingen die u in een bepaalde periode hebt uitgevoerd. Bij elektronische afschriften zijn origineel en duplicaat 100% identiek.
U kunt elektronische duplicaten van de voorbije 10 jaar gratis opvragen in Home'Bank of via Business'Bank . U kunt ook duplicaten van papieren afschriften aanvragen (bijvoorbeeld als uw rekening is gesloten of als u uw afschrift naar een ander adres wilt laten sturen) door contact met ons op te nemen . Ze kosten 30 euro per periode van 12 maanden.

### Waarom zijn mijn rekeninguittreksels of duplicaten verdwenen?

We bewaren de laatste 10 afschriften die voor elke rekening gegenereerd zijn, bijvoorbeeld:
* als u dagelijkse afschriften hebt: de afschriften van de laatste 10 werkdagen waarop er een verrichting was.
* als u maandelijkse afschriften hebt: de afschriften van de laatste 10 maanden.
U kunt rekeninguittreksels pas downloaden als de vervaldag van de rekeninguittreksels bereikt is en er een beweging is geboekt op de rekening sinds het laatste rekeninguittreksel. Controleer de vervaldag en frequentie van de rekeninguittreksels in Home'Bank of Business'Bank .
U kunt elk afschrift (opnieuw) genereren op het tabblad "Duplicaten". Het heeft dezelfde juridische waarde als het oorspronkelijke afschrift.
Nadat duplicaten zijn opgevraagd, beschikt u over een periode van 7 kalenderdagen om ze te downloaden. Als u ze binnen die periode niet downloadt, kunt u duplicaten opnieuw opvragen in Home'Bank of Business'Bank.