# Limieten voor overschrijvingen, betalingen en geldafhalingen - ING België - Alles over limieten

## Particuliere klanten (vanaf 18 jaar)

### Geldopneming en geldstorting in euro

De volgende limieten zijn van toepassing op geldopneming of -storting in euro aan de geldautomaten van ING.
Open de ING Banking-app op je smartphone om je afhaallimiet aan te passen en ga naar het menu 'Diensten' rechts onderaan op je scherm. Tik op 'Limieten' en kies 'Debetkaart' of via de Doe-het-zelf-zone (onder bepaalde voorwaarden).
Geld afhalen is natuurlijk ook mogelijk aan automaten van andere banken, zelfs binnen de hele eurozone.
De limieten aan die automaten zijn misschien anders dan die bij ING.
Let op : voor debetkaartlimieten hoger dan €2.500 en maximum €5.000, moet je tekenen met itsme.
Geldopneming in euro
* Debetkaart: €650 per dag (Maestro) en €750 per dag (Mastercard) en max. €2.500 per 7 dagen
* Kredietkaart (Visa Classic, Mastercard Gold, ING Card): Max. €620 per 4 dagen. Het is niet mogelijk om deze limiet te wijzigen.
Geldstorting in euro via Self'Bank (bankautomaat)
* Max. 120 bankbiljetten per storting
* Geen maximumbedrag
Voor de klanten die onder het regime van de gelimiteerde bankdienst vallen, zijn specifieke limieten voor geldopnemingen en gelddeposito’s van toepassing. Deze limieten kunnen niet aangepast worden en zijn terug te vinden in de "Algemene voorwaarden van de ING-debetkaart".