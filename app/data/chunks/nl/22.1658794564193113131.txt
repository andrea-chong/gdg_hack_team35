# Geld sparen voor mijn minderjarige (klein)kinderen - ING België - Ontdek alles over een spaarrekening openen voor een minderjarig kind

## Wie kan een spaarrekening openen bij ING ten gunste van een minderjarig kind openen?

### 1. Je bent ouder/wettelijke vertegenwoordiger en wilt een spaarrekening ten gunste van een minderjarig kind openen.

Als ouder heb je de mogelijkheid om een spaarrekening op je eigen naam of op naam van je kind te openen.
Er is een onderscheid op basis van de eigendom van het geld. Als het geld van het minderjarige kind is, moet de rekening op zijn of haar naam worden geopend. Als het geld van jou is, kun je de rekening op jouw naam of op naam van de minderjarige openen.
Bij ING, zoals bij de meeste banken in België, wordt de rekening geopend op naam van het kind dat de rekeninghouder is, maar jij blijft er als ouder of voogd verantwoordelijk voor tot je kind 18 jaar wordt.
Wanneer je een rekening op naam van je kind opent, wordt aangenomen dat dit geld aan je kind toebehoort en moet je dit beheren als een voorzichtig en redelijk persoon. Als je de spaarrekening daarentegen op je eigen naam opent, is dit geld van jou.
Dit verschil is belangrijk bij het overlijden van de ouder of bij beslag. Als de rekening op naam van je kind wordt geopend, wordt aangenomen dat het geld van hem of haar is en hoeft er bij overlijden van de ouder(s) geen erfenisprocedure te worden gevolgd. Staat de spaarrekening daarentegen op je eigen naam, dan is dat geld van jou (tenzij tegenbewijs) en moeten de regels inzake successierechten worden nageleefd. De wet voorziet in een billijke verdeling van je geld onder je verschillende rechthebbenden (bij gebrek aan een testamentaire bepaling). De toekenning van dit geld gebeurt via een notaris (de rechthebbenden moeten ook successierechten betalen). Indien je wilt dat dit geld uitsluitend naar het kind gaat waarvoor je de spaarrekening hebt geopend (in voorkomend geval binnen de limiet van het beschikbaar evenredig bedrag), moet je dit vermelden in je testament, wetende dat er een risico bestaat dat je rechthebbenden beroep tegen dit besluit zullen aantekenen. Je kunt ook schenken aan het kind (of een andere persoon) van je keuze voor het bedrag van je keuze (houd er wel rekening mee dat je begunstigde(n) tegen je beslissing in beroep kan/kunnen gaan).
De voor- en nadelen van een spaarrekening op je eigen naam of op naam van je kind moeten dus overwogen worden naargelang je specifieke situatie.