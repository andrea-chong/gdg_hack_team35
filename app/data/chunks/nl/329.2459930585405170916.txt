# Activeer je nieuwe ING-kredietkaart - ING BelgiÃ«

Leestijd: 5 min 16 november 2023 Volg de volgende stappen om je nieuwe kredietkaart te ontvangen en ze meteen te gebruiken.

## Verwacht je een nieuwe ING-kredietkaart?

Heb je een nieuwe kredietkaart besteld? Heb je een vervanging van je kredietkaart aangevraagd omdat deze onleesbaar was? Of nadat ze verloren of gestolen was?
Volg gewoon de volgende stappen en je kaart is klaar voor gebruik.

## 1. Je wordt per SMS op de hoogte gebracht dat je nieuwe kredietkaart verzonden is

Zodra je kredietkaart wordt verzonden, ontvang je een sms op het GSM-nummer dat we van jou hebben.

## 2. Je ontvangt je ING-kredietkaart per post

Binnen 3 tot 5 werkdagen na de SMS ontvang je de kredietkaart op het adres dat in onze bestanden staat. Je kan dit adres nakijken in de ING Banking-app : Diensten > Persoonsgegevens of in Home'Bank : Instellingen.

## 3. Bekijk of vraag uw pincode aan

Heb je een vervangkaart ontvangen voor je vervallen of onbruikbare kredietkaart? Dan kan je je oude pincode blijven gebruiken.
Vroeg je een nieuwe kredietkaart aan of was je kaart verloren of gestolen? Dan kan je de nieuwe pincode
* Ofwel raadplegen in de ING Banking app : Diensten > Kaarten > Pincode > Bekijken
* of aanvragen per sms. Volg hiervoor de aanwijzingen in de brief die je bij je kaart vindt. Het is belangrijk dat je de sms stuurt met het gsm-nummer dat we van je hebben. Je kan dit nummer nakijken in "Mijn instellingen" in de ING Banking-app of via Home'Bank.
Je hebt 12 dagen om je pincode aan te vragen of te raadplegen.
Na deze periode of indien je niet over een GSM beschikt, wordt de nieuwe pincode per post verzonden naar hetzelfde adres als je kredietkaart.
Zodra je je pincode hebt, kan je die in een Bancontact CASH-punt zelf aanpassen.