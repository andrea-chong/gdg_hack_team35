# ING Termijnrekening - ING België

## Veelgestelde vragen

### Wat zijn de voordelen van een termijnrekening?

1. **Vaste rentevoet:** de rentevoet wijzigt niet gedurende de hele looptijd van je termijndeposito. Je weet op voorhand hoeveel je geld op het einde zal opgeleverd hebben.
2. **Geen instap- en uitstapkosten op eind vervaldag** : je betaalt geen in- en uitstapkosten op eind vervaldag, zoals bij een belegging gewoonlijk wel het geval is.
3. **Verschillende mogelijkheden:** je kiest zelf hoeveel en hoe lang je je geld vastlegt op je termijnrekening.
4. **Zichtbaarheid** : je kan jouw termijnrekening op ieder moment eenvoudig raadplegen in jouw ING Banking App of Home’Bank.

### Wat zijn de nadelen van een termijnrekening?

* Het grootste nadeel van een termijnrekening is dat je **geld vaststaat** gedurende de hele looptijd. Je kan het niet zomaar afhalen wanneer je een extraatje nodig hebt.
* Je geniet van een vaste rentevoet op een termijnrekening, wat gewoonlijk een voordeel is. Dit kan echter ook een nadeel vormen indien de rente op gewone spaarrekeningen sterk zou stijgen.

### Kan je geld bijstorten op een termijnrekening?

Het is niet mogelijk geld bij te storten op een termijnrekening. Je kan wel meerdere termijnrekeningen met verschillende bedragen en looptijden tegelijk openen.

### Kan je geld afhalen van een termijnrekening?

Tijdens de looptijd van de termijndeposito is het niet mogelijk geld af te halen.
Gedurende de eerste 14 dagen na opening behoud je wel het recht om je ING Termijnrekening gratis te sluiten. Na deze periode van veertien dagen kan de ING Termijnrekening niet meer vervroegd gesloten worden.