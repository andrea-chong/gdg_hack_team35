# Privacy Statement for ING Belgium nv/sa - ING België - Verklaring van ING België inzake de bescherming van de persoonsgegevens

## Verklaring van ING België inzake de bescherming van de persoonsgegevens

### Wat zijn het doel en de reikwijdte van deze Verklaring ?

Bij ING begrijpen we dat uw persoonsgegevens belangrijk voor u zijn. In deze Verklaring wordt op eenvoudige en heldere wijze uitgelegd welke persoonsgegevens wij verzamelen, registreren, opslaan, gebruiken en verwerken en hoe we dat doen. Wanneer we uw gegevens verwerken, zorgen we ervoor dat de juiste mensen de juiste gegevens voor het juiste doel gebruiken.
Deze Verklaring inzake de bescherming van de persoonsgegevens geldt voor:
• Alle voormalige, bestaande en potentiële klanten van ING die natuurlijke personen zijn. Het gaat hierbij ook om eenmanszaken;
• Iedereen die betrokken is bij een transactie met ING, zowel persoonlijk of als vertegenwoordiger van een rechtspersoon (bijvoorbeeld een manager van een bedrijf, tussenpersoon, wettelijk vertegenwoordiger, operationeel medewerker, personen die zich willen garant stellen, uiteindelijke begunstigden, enz.);
• Personen die geen klant zijn van ING. Dat kunnen personen zijn die een ING-website, -kantoor of -filiaal bezoeken, professionele adviseurs, aandeelhouders, familieleden (eerste graad), enz.
We verzamelen uw persoonsgegevens op de volgende manieren:
• rechtstreeks door U wanneer u klant wordt, u zich registreert voor onze online diensten, online een formulier invult, een contract met ING ondertekent, onze producten en diensten gebruikt, via een van onze communicatiekanalen of onze websites contact met ons opneemt.
• Onrechtstreeks via uw organisatie/werkgever (indien deze ING-klant is) wanneer u optreedt als vertegenwoordiger of contactpersoon van uw organisatie, wanneer deze een potentiële of een bestaande klant is.
• Onrechtstreeks uit andere beschikbare bronnen zoals debiteurenregisters (inclusief de
Centrale voor kredieten aan particulieren van de Nationale Bank van België (NBB)), kadasters, zakelijke registers, vennootschapsregisters, de online en traditionele media, cookies en vergelijkbare technologieën via onze websites en apps, openbare bronnen of andere bedrijven binnen ING of derden zoals betalings- of transactieverwerkers, kredietagentschappen, andere financiële instellingen, commerciële bedrijven (waaronder LSEG die de World-Check risico-detectiediensten aanbiedt), of overheidsinstanties.
Indien nodig ontvangt u meer informatie o.a. wanneer u een specifiek product of dienst aanvraagt.
Wij verwijzen naar ons ING-cookiebeleid zoals gepubliceerd op de ING-website voor meer informatie over het gebruik van cookies en vergelijkbare technologieën.