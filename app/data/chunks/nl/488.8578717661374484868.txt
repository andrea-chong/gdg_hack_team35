# Vanaf wanneer geef je je kind een debetkaart? - ING België - Op welke leeftijd geef je je kind een debetkaart

Leestijd: 3 min 24 juli 2024 Bankkaarten bieden veel voordelen voor tieners. Toch kunnen hun ouders daar wat twijfels over hebben.
Ontdek vanaf welke leeftijd je kind een debetkaart kan hebben en vooral hoe je hem of haar kunt helpen er goed gebruik van te maken.

## Vanaf welke leeftijd kan een kind een bankkaart hebben?

In België legt de wet geen duidelijke regels vast rond de wettelijke leeftijd om een eigen bankkaart te hebben. Iedere bank bepaalt haar eigen criteria.
Bij ING is de jongerenrekening met debetkaart bijvoorbeeld beschikbaar vanaf de leeftijd van 10 jaar.

## Hoe weet je of je kind klaar is voor een eigen debetkaart?

Er is geen ideale leeftijd, omdat alle kinderen aan hun eigen tempo opgroeien. En als ouder kan de houding van je kind ten opzichte van geld je nog altijd verrassen, zowel in positieve als in negatieve zin.
Vraag je je af of je kind wel klaar is voor een eigen bankkaart? Bepaalde factoren kunnen je helpen bij het maken van je keuze, bijvoorbeeld:
* impulsiviteit: heeft je kind de neiging om impulsief te handelen?
* het concept geld: heeft je kind al geleerd over sparen en/of budgetbeheer? Kent je kind de waarde van geld?
* de relatie met geld: hoe gedraagt je kind zich met zakgeld of verjaardagsgeld bijvoorbeeld?
Beschouw de antwoorden als indicatoren en niets anders. In jouw specifieke geval kan het zijn dat je andere criteria wilt en/of nodig hebt om je te helpen bij het maken van je beslissing. Het belangrijkste is dat je jezelf de juiste vragen stelt, de vragen die bij jou en je kind passen.