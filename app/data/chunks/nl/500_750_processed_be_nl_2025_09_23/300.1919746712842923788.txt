# Privacy Statement for ING Belgium nv/sa - ING België - Verklaring van ING België inzake de bescherming van de persoonsgegevens

## Verklaring van ING België inzake de bescherming van de persoonsgegevens

### Maken we geautomatiseerde bseluiten en doen we aan profileringen ?

Geautomatiseerde besluitvorming is wanneer we besluiten nemen met technologische middelen zonder significante menselijke interventie. Profilering heeft betrekking op de geautomatiseerde verwerking van persoonsgegevens met het oog op de evaluatie of voorspelling van persoonlijke aspecten, zoals de economische situatie, de betrouwbaarheid of het waarschijnlijke gedrag van een persoon.
Aangezien ING België een uitgebreide groep van klanten bedient, is het gebruik van geautomatiseerde besluitvorming en profilering noodzakelijk. Voorbeelden hiervan zijn:
1 ) Kredietrisicobeoordeling
Wanneer u een lening, een krediet of een kredietkaart aanvraagt, maken we een profile aan van u zodat we kunnen beoordelen of u uw financiële verplichtingen aan ons kunt vervullen en om ervoor te zorgen dat we u geen leningen, kredieten of kredietkaarten aanbieden die niet geschikt zijn voor u. We beoordelen samen met u de risico’s die zijn verbonden met een contract via de zogenaamde kredietscoremethode. Uw kredietscore wordt berekend op basis van geautomatiseerde besluitvorming. U moet een vooraf bepaalde minimumscore halen om een risico voor u en ons aanvaardbaar te maken.
De kredietscore wordt voornamelijk berekend op basis van uw financiële positie. Op basis van de door u geleverde persoonsgegevens tijdens het kredietscoreproces, raadplegen we externe krediet(score)registers (waaronder de Centrale voor Kredieten aan particuliere van de Nationale Bank van België) om relevante informatie te verzamelen. Als u in het verleden reeds een relatie met ons hebt of hebt gehad, combineren we de (externe) financiële informatie met uw interne betalingsgeschiedenis. Indien u de minimumscore niet haalt, resulteert de geautomatiseerde kredietscore in een weigering van uw aanvraag. In dat geval zullen we geen overeenkomst met u aangaan aangezien we de risico’s voor u en voor ons te hoog achten. U hebt het recht om dergelijke geautomatiseerde besluiten te betwisten. Wij verwijzen u naar Sectie 7 voor meer informatie over hoe u dit kunt doen.
2) Preventie van fraude en witwassen van geld en terrorismefinanciering.
We zijn verplicht of moeten screening van klanten en verrichtingen uitvoeren om potentiële of huidige criminele activiteiten op te sporen. Naar aanleiding daarvan besteden we met name aandacht aan ongewone transacties en transacties die – omwille van hun aard – resulteren in een relatief hoog risico op fraude, het witwassen van geld of het financieren van terrorisme. Hiertoe creëren en onderhouden we een risicoprofiel van u. Indien we vermoeden dat een transactie te maken heeft met het witwassen van geld of het financieren van terrorisme, zijn we verplicht om dit aan de autoriteiten te melden.
Voorbeelden van de factoren waarmee we rekening houden en die kunnen wijzen op een verhoogd risico op fraude of het witwassen van geld en terrorismefinanciering zijn:
• Afwijkingen in het normale uitgave- en betalingsgedrag van een persoon, zoals overschrijvingen of debiteringen van onverwacht grote bedragen;
• Betalingen naar of van verdachte landen, winkels of adressen;
• Twee PIN-betalingen door één person tegelijkertijd in twee ver uit elkaar liggende locaties;
• Opgenomen zijn in een intern referentieregister. Dit register van ING is een lijst van personen en instellingen die fraude hebben gepleegd of andere risico's vormen voor de financiële sector, en waarmee we geen relatie meer willen. Ze vormen een risico voor ING, haar personeel en/of haar klanten. Enkel bepaalde werknemers van specifieke ING-departmenten hebben toegang tot de gegevens van de bestanden op basis van het „need-to-know”-beginsel;
• Opgenomen zijn in een nationale of internationale publieke sanctielijst.