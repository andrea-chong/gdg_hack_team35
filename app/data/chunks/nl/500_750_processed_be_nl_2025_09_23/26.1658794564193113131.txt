# Geld sparen voor mijn minderjarige (klein)kinderen - ING België - Ontdek alles over een spaarrekening openen voor een minderjarig kind

## Welke spaarrekening ten gunste van een minderjarig kind moet ik kiezen?

Wat het type spaarrekening betreft, heb je drie mogelijkheden:
1. De klassieke spaarrekening – categorie A
2. De spaarrekening waaraan bepaalde voorwaarden verbonden zijn – categorie B
3. De spaarrekening die is voorbehouden voor een specifieke leeftijdscategorie - categorie C
De wettelijke categorie geeft de voorwaarden aan die op deze rekening van toepassing zijn.
Categorie A heeft geen enkele voorwaarde. Je kunt hierop geld storten, zonder limiet van het bedrag en op de manier die je wilt (rechtstreekse overschrijving of doorlopende betalingsopdracht). Er zijn geen leeftijdsgrenzen of voorwaarden aan de basisrente of getrouwheidspremie verbonden.
In categorie B gelden er wel voorwaarden aan het bedrag. Er kan een minimum- of maximumbedrag worden toegepast.
Voor categorie C gelden leeftijdsvoorwaarden. Dit is een spaarrekening die voor een specifieke categorie (bijvoorbeeld een jongerenrekening) is voorbehouden.
Spaarrekeningen bieden een rendement in twee delen ( klik hier voor meer details), afhankelijk van de categorie van de rekening. Rekeningen van categorie B en C waaraan voorwaarden verbonden zijn, bieden vaak een beter rendement dan rekeningen van categorie A zonder voorwaarden.
4. De basisrente: deze wordt ten laatste verdiend vanaf de dag nadat het geld op de spaarrekening is gestort en dit tot de dag van de opname.
   1. De basisrente wordt eenmaal per jaar in januari uitgekeerd en wordt elke dag ten laatste vanaf de dag na de storting berekend.
5. De getrouwheidspremie: deze wordt uitsluitend verdiend op bedragen die gedurende minstens 12 maanden na de storting, ononderbroken, op de spaarrekening zijn blijven staan.
   1. De getrouwheidspremie wordt elk kwartaal (april, juli, oktober en januari) uitgekeerd en wordt uitsluitend berekend over het bedrag dat gedurende 12 opeenvolgende maanden op de rekening staat.
De rente kan verschillen. De bank is dan verplicht je hiervan vooraf op de hoogte te brengen.
Bij een rentewijziging geldt de basisrente naar rato van de verstreken tijd. De rente van de geldende getrouwheidspremie op het moment van de uitkering of bij het begin van een nieuwe periode blijft gedurende een periode van 12 maanden ongewijzigd.
Goed om te weten! Voor 2024 zijn de interesten vrijgesteld van roerende voorheffing tot 1.020 euro. Daarboven bedraagt de roerende voorheffing 15%.
We zouden het erg fijn vinden als je ons de spaarrekening van je kind toevertrouwt. Ontdek de rekeningen die wij aanbieden en deze vergelijken, net als de rente. Je vindt hier alle essentiële informatie voor spaarders.