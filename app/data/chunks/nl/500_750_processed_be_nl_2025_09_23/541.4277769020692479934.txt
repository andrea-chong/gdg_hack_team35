# Elektronische afschriften? Gemakkelijk! - ING BelgiÃ« - Elektronische of papieren documenten?

## Hoe werkt de digitalisering?

De vorm waarin u een document bewaart, heeft dus geen belang meer. **U kunt uw documenten net zo goed elektronisch opslaan: op uw computer, op een externe harde schijf of in de cloud.** En als u daar vanaf vandaag mee start, bespaart u straks echt ruimte. En minder papier is ook goed voor het milieu.
Bij het bewaren van documenten geldt als regel dat **u best het originele document bewaart** . U bewaart dus het elektronische document zoals u het ontving of downloadde. Dat elektronische document is immers het originele. Zit het document in een e-mail, bewaar dan ook de e-mail als bewijs. U kunt het digitale document zelf ook makkelijker meesturen in een e-mail. En u kunt nog altijd de papieren versie uitprinten, maar die print wordt als een kopie beschouwd.
Veel bedrijven versturen hun loonbriefjes al digitaal. **Uw elektriciteits-, gas- en waterfactuur kunt u via e-mail ontvangen** of online downloaden. Uw belastingaangifte invullen en verzenden kan via Tax-on-web. En sommige winkels zijn al overgeschakeld op elektronische kastickets. Een aantal retailers biedt zelfs aan om uw garantiebewijs te bewaren op uw eID. Ook u gaat wellicht steeds vaker digitaal.

## De voordelen van elektronische afschriften

### Elektronische rekeninguittreksels bieden niks dan voordelen.

Minder plaats nodig U bent verplicht om rekeninguittreksels vijf jaar te bewaren. De fiscus kan zelfs tot zeven jaar teruggaan. En gaan de uittreksels over schuldaflossingen, dan moet u ze tien jaar bijhouden. Maar in digitale vorm nemen die rekeninguittreksels helemaal geen plaats in. En via uw computer kunt u ze ook heel gemakkelijk terugvinden en beheren.
Minder kosten Elektronische afschriften zijn bovendien goed voor uw portemonnee, want u vermijdt verzendkosten.
Minder tijdrovend U spaart er ook tijd mee uit, omdat u zich niet meer naar de bankterminal hoeft te verplaatsen en zelf kiest waar en wanneer u ze beheert.