# Hoe gebruik ik itsme® voor digitaal bankieren? - ING België - Alles over itsme®

## Veelgestelde vragen

### Wat doe ik als ik mijn telefoon verloren ben of als hij gestolen is?

Geen paniek... itsme® kan niet worden gebruikt zonder persoonlijke pincode of gezichtsherkenning. Omwille van de veiligheid raden wij je aan je itsme®-account te blokkeren via de itsme®-website . Houd er rekening mee dat wanneer je account is geblokkeerd, je het niet langer kunt gebruiken om toegang te krijgen tot de diensten die er eerder aan werden gekoppeld (tenzij je de blokkering opheft). We raden je ook aan om je mobiele ING Banking-profiel te blokkeren via Home'Bank of Business'Bank.

### Ik heb een nieuw telefoonnummer. Hoe wijzig ik het nummer dat gekoppeld is aan mijn itsme®-account.

Als je het gsm-nummer dat gekoppeld is aan je itsme®-account wilt wijzigen, moet je contact opnemen met de itsme®-klantendienst om je account opnieuw in te stellen. Je kunt dan de itsme®-app opnieuw installeren op je smartphone en een nieuwe account aanmaken
Opgelet: Je itsme®-account is gebaseerd op de unieke combinatie van je smartphone, je SIM-kaart en je itsme®-code. Voor je eigen veiligheid is het daarom niet mogelijk om hetzelfde itsme®-account tegelijkertijd met meerdere verschillende gsm-nummers te gebruiken.