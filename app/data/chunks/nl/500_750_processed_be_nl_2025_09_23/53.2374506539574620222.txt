# Inloggen en ondertekenen met de ING QR Code - ING België - Log met de ING Banking-app in op Home’Bank en Business’Bank

## Veelgestelde vragen

### Wat is de ING QR Code en waarvoor dient hij?

Het is een QR-code die je scant met je ING Banking-app om in te loggen op Home’Bank en Business’Bank en om betalingen te ondertekenen. Je kunt de scanner in de app bovendien ook gebruiken om overschrijvingen te scannen.

### Kan ik de ING-kaartlezer blijven gebruiken?

Ja hoor. De kaartlezer blijft nog altijd een geldige en vooral ook veilige manier om in te loggen en betalingen te ondertekenen.

### Waarom moet ik de ING QR Code gebruiken?

Deze QR-code is de recentste manier van inloggen op ING’s digitale kanalen. Het is gemakkelijk, 100% veilig en volledig mobiel.

### Wat moet ik met m’n oude ING-kaartlezer doen?

Als je geen smartphone of tablet hebt, de ING Banking-app of itsme® niet kunt installeren of een back-up wilt, kun je hem zeker bewaren.
Heb je de kaartlezer niet meer nodig of werkt hij niet meer, hoef je hem niet langer bij te houden. Denk eraan dat een kaartlezer als klein elektronica wordt gezien. Je moet ‘m dus als dusdanig recycleren. Je kunt hem kwijt in een containerpark in je buurt of een inzamelpunt voor klein elektronica. Inzamelpunten vind je op de website van Recupel.

### Wat moet ik doen als ik geen smartphone heb?

Als je geen smartphone hebt, blijf je gewoon je kaartlezer gebruiken.

### Wat als ik de ING Banking-app niet heb?

Je kunt de app downloaden in de Google Play Store of de App Store. Klik hier voor meer informatie over de ING Banking-app.

### De Scanner-knop verschijnt niet in mijn app. Wat moet ik doen?

Check of je de laatste versie van de app op je telefoon hebt staan. Als je een oudere versie van de app hebt, kun je deze gemakkelijk updaten of vervangen door de nieuwste te downloaden.