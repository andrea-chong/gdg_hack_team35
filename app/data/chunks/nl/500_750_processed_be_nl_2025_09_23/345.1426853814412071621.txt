# De domiciliëring voor jouw terugkerende facturen! - ING België - Domiciliëring in euro (SEPA)

## Jouw voordelen

* ### Tijdwinst
Jouw betalingen verlopen automatisch, zelfs als het bedrag ervan schommelt. Je hoeft dus zelf niets meer te doen.
* ### Nooit meer te laat
Je betaalt jouw facturen altijd op tijd en vermijdt dus extra kosten voor eventuele laattijdige betalingen.
* ### Eenvoudig beheer
Je beheert jouw domiciliëringen in euro (SEPA) zelf in Home'Bank en in de ING Banking-app
* ### Gratis.
Er zijn aan deze dienst geen kosten verbonden.

### Een automatisch betaalmiddel

Bij een domiciliëring in euro (SEPA) geef je een schuldeiser (jouw energie- of gasleverancier bijvoorbeeld) toestemming om het bedrag van een factuur in euro automatisch van jouw rekening af te houden. Dat bedrag kan telkens verschillend zijn en wordt pas na verzending van de factuur geïnd. Je hoeft dus niets te doen als het bedrag van de terugkerende facturen niet altijd hetzelfde is.

### Domiciliëring in euro (SEPA) en jouw facturen

Handig en Europees: je kunt een domiciliëring in euro (SEPA) aanvragen voor de betaling van jouw facturen in euro ten voordele van een schuldeiser in België of in Europa. De domiciliëring geldt immers in de Europese SEPA-zone. Klik hier om de lijst van de SEPA-landen te vinden. Je betaalt jouw facturen ten voordele van een niet-Belgische schuldeiser dus makkelijk en automatisch, bijvoorbeeld een abonnement op een Duitse informatiewebsite.

### Hoe een domiciliëring in euro (SEPA) aanmaken en beheren?

Om een domiciliëring in euro (SEPA) aan te maken of stop te zetten moet je je rechtstreeks tot jouw leverancier wenden. Ga je niet akkoord met een factuur, dan kan je via Home'Bank de betaling blokkeren of de terugbetaling van een invordering aanvragen .