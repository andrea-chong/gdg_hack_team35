# Niet-residenten - ING België - Als expat een zichtrekening openen in België

## Hoe open ik een bankrekening in België als expat?

Als je (nog) niet in België woont, kun je je dossier voor het openen van een rekening alvast online voorbereiden en dan naar een kantoor komen om je dossier af te handelen zodra je in België aankomt.
Bij ING heb je zelfs de mogelijkheid om je eigen identiteitskaart te gebruiken als je nog geen Belgische kaart hebt. Dit zijn de te volgen stappen bij ING:
* Zorg dat je de volgende bewijsstukken bij de hand hebt voor je de procedure opstart:
  + je identiteitsdocumenten;
  + een bewijs van je adres in het buitenland;
  + een bewijs van je band met België (bv. een contract met een werkgever, recurrente zaken, onroerend goed, familie in de eerste graad …);
  + de CRS-verklaring (Common Reporting Standard) die je zelf hebt ingevuld en ondertekend (online beschikbaar).
  + Afhankelijk van je persoonlijke situatie kunnen we nog andere vragen stellen.
* Start je aanvraag online en rond die af in een ING-kantoor. Als je rekening is geopend, beschik je binnen enkele werkdagen over een IBAN-nummer en een SWIFT/BIC-code. Zodra je aanvragen zijn goedgekeurd, kun je je creditcard bestellen.
Opgelet, afhankelijk van de situatie in bepaalde niet-Europese landen, zal je je aanvraag om een rekening te openen moeten afronden in een ING-kantoor.

## Belgische zichtrekening voor expats: welke diensten zijn beschikbaar?

Je kunt je klassieke bankverrichtingen online uitvoeren, met uitzondering van beleggingen. Alleen iemand die in België woont, kan gebruik maken van online bankdiensten om beleggingen te doen.