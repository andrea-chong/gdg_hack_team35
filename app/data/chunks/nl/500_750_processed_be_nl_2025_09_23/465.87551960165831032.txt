# ING Termijnrekening - ING België

## Rentevoet

De rentevoet hangt af van het bedrag, de looptijd, de valuta en de marktvoorwaarden. Bij het online openen van een rekening verschijnt de voorgestelde rentevoet op het scherm voordat je de openingsaanvraag moet bevestigen. Voor andere looptijden kun je, gezien het aantal mogelijke combinaties, contact opnemen met je kantoor of het callcenter voor een indicatie van de bijbehorende rentevoet.
Online is alleen de valuta ‘euro’ beschikbaar. De volgende valuta zijn beschikbaar in het kantoor: euro, Amerikaanse dollar, pond sterling, Zwitserse frank, Zweedse kroon, Noorse kroon, Deense kroon, Canadese dollar, Zuid-Afrikaanse rand, yen, Australische dollar, Nieuw-Zeelandse dollar.
De rentevoeten worden uitgedrukt op jaarbasis, vóór aftrek van de roerende voorheffing, en gelden voor de duur van de gekozen looptijd.

## Kosten

Het openen, beheren en afsluiten van een ING Termijnrekening aan het einde van de opgegeven spaarperiode is volledig gratis. Gedurende de eerste veertien dagen na opening behoudt u het recht om uw ING Termijnrekening kosteloos te sluiten. Er wordt geen interest betaald indien de rekening binnen deze periode gesloten wordt. De rekening sluiten na deze periode is niet mogelijk.

## Fiscaliteit

De rente is onderworpen aan een roerende voorheffing van 30%. Deze wordt automatisch aan de bron ingehouden door ING. Dit fiscale regime is van toepassing op particuliere (niet-professionele) klanten die in België wonen. Voor andere personen kan een afwijkende fiscale behandeling gelden.