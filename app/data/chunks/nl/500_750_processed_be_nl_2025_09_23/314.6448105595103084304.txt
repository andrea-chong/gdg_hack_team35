# ING Card veelgestelde vragen - ING België - ING Card-kredietkaart

### Waarom moet ik maandelijks een minimum bedrag terugbetalen?

Volgens de wettelijke voorwaarden die in je ING Card-contract zijn opgenomen, vertegenwoordigt het maandelijks terug te betalen bedrag standaard 10% van het totale bedrag van je aankopen (met een minimum van 25 euro per maand).
De informatie over het verplichte maandelijkse minimumbedrag is aangegeven op de maandelijkse uitgavenstaat, onderaan: "Dit bedrag van xxxxx€ gaat automatisch van uw rekening BExx xxxx xxxx af."
Het maandelijkse minimumbedrag dat moet worden terugbetaald is van toepassing als er nog een openstaand saldo op je ING Card staat, ook als je je kaart onlangs niet heeft gebruikt.
Dit bedrag wordt op de eerste dag van de maand na ontvangst van je maandelijkse uitgavenstaat automatisch van je ING Card-rekening afgeschreven.
Als je geen ING-zichtrekening heeft, moet je het bedrag zelf overschrijven naar je ING Card-rekening.
Als je het verplichte maandelijkse minimumbedrag van je ING Card niet terugbetaalt, ontvang je een herinneringsbrief met uitleg over de te volgen stappen. ING kan ook worden verplicht om het contract te beëindigen en je kaart te blokkeren.

### Waarom moet ik het volledige saldo op een bepaalde datum terugbetalen (nulstelling)?

Het krediet dat gekoppeld is aan de ING Card kan niet onbeperkt gebruikt worden. Volgens de wet op het consumentenkrediet moet de houder van een ING Card het gebruikte bedrag volledig terugbetalen na een bij wet vastgestelde periode ( **zogenaamde nulstellingsperiode** ).
De einddatum van deze nulstellingsperiode is aangegeven op uitgavenstaat : "Nulstelling: het volledige aangewende saldo moet ten laatste tegen xx/xx/xxxx worden terugbetaald."
Om de nulstelling in werking te laten treden, moet je ING Card-saldo minstens 48 uur op nul of boven nul blijven.
8 maanden en 2 maanden voor het einde van de nulstellingsperiode, ontvang je waarschuwingsbrieven om je te herinneren aan je terugbetalingsverplichting.