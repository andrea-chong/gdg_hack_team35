# Privacy Statement for ING Belgium nv/sa - ING België - Verklaring van ING België inzake de bescherming van de persoonsgegevens

## Verklaring van ING België inzake de bescherming van de persoonsgegevens

### Onder welke voorwaarden geven we persoonsgegevens door buiten de EER ?

Wanneer we uw persoonsgegevens delen (waarbij EU-wetgeving inzake gegevensbescherming gelden) met derden of andere ING-entiteiten gevestigd in landen buiten de Europese Economische Ruimte (EER), waar geen gepaste niveaus van gegevensbescherming gelden, zorgen we ervoor dat de geschikte maatregelen worden toegepast om uw persoonsgegevens voldoende te beschermen.
Hiervoor vertrouwen we, onder meer, op de volgende zogenaamde overdrachtsmiddelen:
• EU-modelcontractbepalingen of Standard Contractual Clauses; dit zijn contractbepalingen die we overeenkomen met externe dienstverleners die gevestigd zijn in een niet-adequaat land om ervoor te zorgen dat een dergelijke dienstverlener contractueel verplicht is om een adequaat niveau van gegevensbescherming te voorzien.
• Binding Corporate Rules (bindende ondernemingsregels); voor overdrachten van persoonsgegevens binnen de ING Groep, zouden we ook kunnen vertrouwen op bindende interne groepsbeleidslijnen (Binding Corporate Rules) om ervoor te zorgen dat de ING-entiteiten gevestigd in een niet-adequaat land toch een adequaat niveau van gegevensbescherming naleven wanneer ze persoonsgegevens verwerken, zoals beschreven in Hoofdstuk 4 (“Met wie delen we uw persoonsgegevens en waarom?“).
ING kan, onder meer, ook vertrouwen op:
• de naleving van het EU-US Data Privacy Framework (het kader voor gegevensbescherming EU-VS); • het sluiten of uitvoeren van een overeenkomst, transactie of derde transactie ten voordele van u; • vereisten gebaseerd op toepasselijke lokale wetten en voorschriften; • data-overdracht die nodig is omwille van openbaar belang; • uw uitdrukkelijke toestemming; • de naleving van internationale verdragen.
Voorts zullen wij per geval beoordelen of er organisatorische, technische (zoals encryptie) en/of contractuele beveiligingen moeten worden toegepast om uw persoonsgegevens adequaat te beschermen, rekening houdend met het rechtskader van het land waar de gegevensimporteur is gevestigd.