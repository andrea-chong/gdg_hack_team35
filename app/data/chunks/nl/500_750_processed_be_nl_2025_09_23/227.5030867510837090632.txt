# Wanneer een zichtrekening openen voor kinderen? - ING België - Op welke leeftijd kun je een zichtrekening openen voor je kind?

Leestijd: 3 min 16 juli 2024 Kinderen de waarde van geld bijbrengen, behoort tot de taken van een vooruitziende ouder.
Met behulp van een zichtrekening kunnen ze met geld leren omgaan. Wanneer kun je een zichtrekening openen voor je kind? Dit zijn de mogelijkheden.

## Wanneer kan een kind zijn of haar eigen zichtrekening hebben?

De Belgische wet legt geen wettelijke leeftijd op voor het hebben van een zichtrekening. De wet vereist wel dat het kind voldoende inzicht in geldzaken heeft.
De banken kunnen echter zelf bepalen vanaf welke leeftijd een minderjarige geacht wordt zijn of haar eigen bankrekening te kunnen beheren.
Bij ING bijvoorbeeld kan een kind vanaf 8 jaar zijn of haar eigen zichtrekening beheren . Dus zodra je kind volwassen genoeg is om de basisprincipes van geldbeheer te begrijpen, kun je voor hem of haar een zichtrekening openen.
Maar op enkele uitzonderingen na kan een minderjarig kind niet zelf een zichtrekening openen. De aanvraag om een rekening te openen, moet door (een) ouder(s)/voogd(en) worden aangevraagd en ondertekend.

### Goed om te weten

Bij ING gebruiken we vaak de term ‘zichtrekening’ om naar de betaalrekening te verwijzen. Het gaat simpelweg om het gebruik van een term met dezelfde betekenis!

## Wat moet je kiezen als je kind nog niet oud genoeg is om een zichtrekening te hebben?

Elk kind dat nog geen begrip van geld heeft en niet zelf geld hoeft uit te geven, kan al een spaarrekening op zijn of haar naam hebben. Zodra je kind geboren is, kun je een spaarrekening voor hem of haar openen.