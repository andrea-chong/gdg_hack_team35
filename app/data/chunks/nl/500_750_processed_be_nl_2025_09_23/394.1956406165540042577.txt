# Mijn persoonlijke gegevens raadplegen en wijzigen - ING België

## Welke persoonsgegevens heeft ING nodig?

### E-mailadres

Een correct e-mailadres is van belang om eenvoudig op de hoogte te blijven van officiële communicatie zoals bij het openen, aanpassen of sluiten van een bankproduct.
Indien je hier je toestemming voor geeft, ontvang je eveneens gepersonaliseerde e-mails voor advies op maat, commerciële buitenkansjes, enquetes en uitnodigingen voor evenementen en nieuwsbrieven.

### Gsm-nummer

Je gsm-nummer is van cruciaal belang voor de beveiliging van je bankzaken. Dit nummer wordt gebruikt om je op de hoogte te houden van allerlei zaken: informatie over een nieuwe kaart, het aanvragen van een nieuwe PIN-code, bevestiging van de aanpassing van persoonlijke gegevens, de activatie van de ING Banking-app enzoverder.
We contacteren je ook pro-actief met berichten rond fraude en dankzij een correct telefoonnummer kunnen we je bij contact gemakkelijker identificeren en je sneller helpen.
Heb je een buitenlands nummer? Geen probleem, selecteer de juiste landcode en volg de stappen.