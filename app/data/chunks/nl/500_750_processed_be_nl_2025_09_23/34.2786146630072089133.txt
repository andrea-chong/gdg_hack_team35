# ING Spaarrekening - ING België - De klassieke spaarrekening

## Veelgestelde vragen

### Wat is een spaarrekening?

Een spaarrekening is een depositorekening waarop je je geld veilig kunt bewaren en rente kan ontvangen. Je kunt het geld opnemen wanneer nodig.

### Kan ik een spaarrekening openen voor meer dan één houder?

Ja, dat kan voor 2 houders! Je kunt nu eenvoudig een gezamenlijke spaarrekening openen via Home'Bank of de ING Banking app. Kom je liever persoonlijk langs? Het is ook mogelijk om een afspraak te maken in een ING-kantoor om een spaarrekening te openen met een medehouder.

### Wanneer ontvang ik de rente op mijn spaarrekening?

De **basisrente** wordt opgebouwd vanaf de dag nadat het geld op de spaarrekening is gestort en tot de dag van opname. Deze wordt jaarlijks op 1 januari op je spaarrekening gestort, of bij het sluiten van de rekening.
De **getrouwheidspremie** wordt enkel verworven op bedragen die ononderbroken op de gereglementeerde spaarrekening zijn gebleven gedurende 12 maanden vanaf de dag na storting. De premie wordt gestort de eerste dag volgend op het kwartaal waarin de getrouwheidspremie is verworven (januari, april, juli, oktober), of bij het sluiten van de rekening.

### Kan ik sparen voor mijn baby, petekind of kleinkind?

Ja, tuurlijk.
* Je kan eenvoudig een spaarrekening voor je kind openen op zijn of haar naam.
* Je kan voor je kleinkind of petekind sparen via een klassieke spaarrekening op jouw naam met bijvoorbeeld een derdenbeding.

### Heb ik een ING Zichtrekening nodig om een spaarrekening van ING te openen?

Nee, het is niet verplicht om een ING Zichtrekening te hebben om een spaarrekening van ING te openen. We geloven er wel in dat onze zichtrekening ook heel interessant kan zijn en nodigen je graag uit om te kijken naar haar voordelen.
Naar onze zichtrekeningen