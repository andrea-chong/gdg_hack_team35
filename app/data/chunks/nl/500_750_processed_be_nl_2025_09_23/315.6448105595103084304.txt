# ING Card veelgestelde vragen - ING België - ING Card-kredietkaart

### Wat als ik het saldo niet volledig op tijd afbetaal?

Als je het saldo van je ING Card niet volledig terugbetaalt op het einde van de nulstellingsperiode, overtreed je de voorwaarden van je kredietovereenkomst.
Je ontvangt een herinneringsbrief met uitleg over de te volgen stappen en ING kan worden gedwongen het contract te beëindigen en je kaart te blokkeren.

### Hoe schrijf ik geld over naar mijn ING Card-kredietkaart om mijn betalingslimiet te verhogen?

Je kan de limiet van je ING Card tijdelijk verhogen door geld over te maken naar je ING Card-rekening: binnen 2 werkdagen wordt de limiet verhoogd met het bedrag van de overschrijving.
Het is niet mogelijk om de limiet van je ING Card permanent te verhogen.

### Hoeveel kost de ING Card-kredietkaart?

* **Beheerskosten** : de ING Card-kredietkaart kost 27 euro per jaar en 10 euro per jaar als je jonger bent dan 26 jaar. Deze bijdrage wordt voor het volledig volgend jaar automatisch van je ING Card-rekening gedebiteerd, op de eerste dag van de maand die de opening/de vervaldatum van de kaart volgt.
* **Betalingen** : al je betalingen (hotels, restaurants, winkels of supermarkten …) zijn gratis in de SEPA zone. Voor een bedrag in een andere munt dan de euro betaal je een wisselmarge van 2% op het bedrag van je betaling.
* **Geldopnemingen** : voor je geldopnemingen in euro aan geldautomaten betaal je een forfait van 6 euro + 1% van het opgenomen bedrag. Voor geldopnemingen in euro in bankkantoren betaal je een vaste kostprijs van 8 euro + 1% van het opgenomen bedrag. Voor een bedrag in een andere munt dan de euro betaal je ook een wisselmarge van 2% op het opgenomen bedrag.
* **Vervangkaart** : gratis in geval van defect. 9,99€ in geval van verlies of diefstal.