# ING Card veelgestelde vragen - ING België - ING Card-kredietkaart

Leestijd: 5 min 17 maart 2025 Heb je vragen over het gebruik van je ING Card-kredietkaart?
Hier vind je nuttige informatie en veelgestelde vragen.
Kijk gerust eens op de achterkant van je uitgavenstaat; daar vind je ook belangrijke informatie.

### Hoe kan ik het bedrag terugbetalen dat ik met mijn ING Card heb gebruikt?

Twee mogelijkheden :
* **Je betaalt het gebruikte bedrag in één keer volledig terug** . Als je het terugbetaalt vóór de 5e van de maand die volgt, **betaal je geen interest** .
* **Je betaalt het bedrag in meerdere keren terug** . Je betaalt het verplichte minimumbedrag (10% van het totale gebruikte bedrag, met een minimum van 25 euro) en de rest in je eigen tempo terug. Er wordt debet intrest aangerekend op het nog te betalen saldo (variabele rentevoet afhankelijk van het bedrag van je kredietlimiet).

### Welke rentevoet wordt toegepast?

De rentevoet wordt geformuleerd op jaarbasis en drukt de verschuldigde debetrente uit in het geval van opname van de geoorloofde debetstand van je ING Card. In de praktijk wordt het maandelijks berekend en toegepast op alle niet-terugbetaalde sommen, proportioneel aan de verstreken tijd.
De rentevoet is vermeld op de maandelijkse uitgavenstaat.