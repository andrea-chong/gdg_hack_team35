# Hoe kies je een bankrekening voor je kind - ING België - Een bankrekening voor je kind kiezen: wij vertellen je alles

## Waarvoor kan je een jongerenrekening zoal gebruiken?

Voor je kind is het hebben van een eigen rekening een manier om onafhankelijk te worden. Voor jou als ouder is het een manier om zijn of haar financiële educatie te organiseren. De **jongerenrekening** biedt daarom verschillende voordelen. Bijvoorbeeld:
* Met een eigen rekening kan je kind zijn of haar zakgeld beheren (en jij kunt dit heel gemakkelijk betalen aan je kind dankzij een doorlopende betalingsopdracht, als je dat wilt).
* Je vrienden en familie kunnen rechtstreeks geld op de rekening van je kind storten ter gelegenheid van zijn of haar verjaardag of een ander feest.
* Vanaf 16 jaar kan je kind het loon van zijn of haar studentenjob eenvoudig rechtstreeks op de eigen zichtrekening ontvangen.

## Wie beheert de bankrekening van je kind?

Je kind is de enige houder van de zichtrekening op zijn of haar naam, zelfs voordat je kind 18 jaar wordt. Jij als ouder behoudt echter het recht om de uitgavenrekening van je minderjarig kind te beheren. Je kunt dus inzicht krijgen in zijn of haar uitgaven.

## Mag een kind een debetkaart hebben?

Over het algemeen mag een minderjarig kind een debetkaart hebben, hoewel de voorwaarden per bank verschillen. Er is in België geen officiële wettelijke minimumleeftijd voor het hebben van een eigen bankkaart. Bij ING bijvoorbeeld mag een kind vanaf 10 jaar een eigen debetkaart hebben, met toestemming van zijn of haar ouder(s) of voogd(en).