# Privacy Statement for ING Belgium nv/sa - ING België - Verklaring van ING België inzake de bescherming van de persoonsgegevens

## Verklaring van ING België inzake de bescherming van de persoonsgegevens

### Wat doen we met uw persoonsgegevens ?

Gegevensverwerking is elke activiteit die in verband met persoonsgegevens kan worden uitgevoerd. Het gaat bijvoorbeeld om verzamelen, registreren, opslaan, aanpassen, organiseren, gebruiken, verstrekken, overdragen of wissen van persoonsgegevens overeenkomstig de wet- en regelgeving die van toepassing is.
Wij verwerken uw persoonsgegevens enkel op basis van één van de volgende wettelijke grondslagen:
• Om een contract met u af te sluiten en uit te voeren;
• Om te voldoen aan onze wettelijke verplichtingen;
• Voor onze legitieme zakelijke belangen. Deze gegevensverwerking kan noodzakelijk zijn om goede relaties te onderhouden met alle klanten en andere betrokken partijen. Wij kunnen uw gegevens ook verwerken om fraude te voorkomen en te bestrijden en om de beveiliging van transacties en verrichtingen door ING te handhaven;
• Om uw vitale belangen te beschermen;
• Wanneer we uw toestemming hebben ontvangen. U kan op ieder gewenst moment deze toestemming terug intrekken.
We kunnen uw persoonsgegevens enkel verwerken voor de volgende doeleinden in het kader van één van de volgende wettelijke grondslagen:
**A) Het sluiten van overeenkomsten waarbij u partij bent of de voorbereiding voor het sluiten van overeenkomsten.**
We gebruiken uw persoonsgegevens wanneer u een overeenkomst met ons sluit of wanneer wij onze verplichtingen onder deze overeenkomsten moeten nakomen of eventuele geschillen hieromtrent beheren.
Wij gebruiken uw rekeninggegevens bijvoorbeeld wanneer u ons de opdracht geeft om een betaling of beleggingsorder uit te voeren of om afschriften van uw rekeningen of jaaroverzichten in ING Banking/Home’Bank aan u te bezorgen. Wij gebruiken deze rekeninggegevens ook om, indien nodig, betalingen te blokkeren, controles uit te voeren en productstoringen of claims, verzoeken en klachten met betrekking tot de aangevraagde diensten op te lossen. Wij gebruiken uw persoonsgegevens bovendien om contact met u op te nemen om u te informeren over evenementen, zoals de wijzigingen van de contractvoorwaarden, de vervaldatum van een deadline/contractvoorwaarde, of om een schuld te registreren of u informatie te geven over uw diensten/relatie.
Wij vertrouwen op de rechtmatige grondslag van ‘nodig voor het uitvoeren van een overeenkomst’ bij het gebruik van uw persoonsgegevens voor deze en andere overeenstemmende doeleinden.
**B) Voldoen aan onze wettelijke verplichtingen.**
Wij verwerken uw persoonsgegevens om te voldoen aan diverse wettelijke verplichtingen en vereisten, waaronder de bankvoorschriften en financiële reglementen, die ons verplichten om het volgende uit te voeren:
• Integriteitscontroles: Bij het aangaan van een klantenrelatie met u of bij uitvoering van een verrichting, zijn wij wettelijk verplicht (bijvoorbeeld door de wetgevingen inzake het voorkomen van het witwassen van geld en de financiering van terrorisme) om beschikbare incidentenregisters en waarschuwingssystemen alsook nationale en internationale sanctielijsten te raadplegen;
• Identiteitscontrole: Bij het aangaan van een klantenrelatie met u zijn wij wettelijk verplicht (bijvoorbeeld door de wetgevingen inzake het voorkomen van het witwassen van geld en de financiering van terrorisme) om uw identiteit te bevestigen (know your customer/Ken-uw-klant controle). Dit kan door een kopie te maken van uw identiteitskaart, die wij enkel gebruiken voor identificatie- en controledoeleinden. Wij kunnen ook vertrouwen op controles die zijn uitgevoerd door andere financiële instellingen om uw identiteit te controleren;
• Kredietcontroles: Alvorens een klantenrelatie met u aan te gaan om u krediet te verlenen, zijn wij wettelijk verplicht om te controleren of u in aanmerking komt. Wij evalueren uw gegevens vanuit risicoperspectief en voorspellen of u aan uw financiële verplichtingen ten opzichte van ons, zoals hierna beschreven in Hoofdstuk 6 (”Maken we geautomatiseerde besluiten en doen we aan profileringen?”) kan voldoen. Met betrekking tot geoorloofde debetstand op een rekening zijn wij ook wettelijk verplicht om te controleren of u het krediet in de loop van het contract kunt terugbetalen;
• Antiwitwas- en terrorismefinancieringscontroles: wij zijn wettelijk verplicht om het potentieel witwassen van geld en financieren van terrorisme te controleren. Dit omvat het controleren van abnormale transacties en sanctielijsten op, zoals beschreven in Hoofdstuk 6 (”Maken we geautomatiseerde besluiten en doen we aan profileringen?”);
• Verplichte verslaglegging aan onze toezichthouders zoals beschreven in Hoofdstuk 4 (“Met wie delen we uw gegevens en waarom?”) en gegevensaanvragen van hun;
• Controle op handel met voorkennis en marktmisbruik: wij controleren de transacties van personeelsleden van ING België en andere familieleden (in de eerste graad) in het kader van de toepasselijke wetgeving.
• *Wetgeving inzake consumentenbescherming (met inbegrip van de strijd tegen overmatige schuldenlast van de consument), in het bijzonder de boeken III (Vrijheid van vestiging, dienstverlening en algemene verplichtingen van de ondernemingen), VI (Marktpraktijken en consumentenbescherming), VII (Betalings- en kredietdiensten) en XII (Recht van de elektronische economie) van het Wetboek van economisch recht, de wet van 21 november 2017 over de infrastructuren voor de markten voor financiële instrumenten en houdende omzetting van Richtlijn 2014/65/EU van 15 mei 2014 (“MiFID II”), de Europese Verordening van 15 mei 2014 betreffende markten in financiële instrumenten (“MiFIR”) en de wet van 4 april 2014 betreffende de verzekeringen;*
• Naleving door de onze tussenpersonen van hun wettelijke of contractuele verplichtingen: Wanneer uw gegevens worden beheerd door onze medewerkers of tussenpersonen (onafhankelijke agenten of makelaars), worden ook alle bankgegevens van deze medewerkers of tussenpersonen (indien zij zelf Klant zijn), inclusief gegevens met betrekking tot uw of hun financiële transacties, door ons verwerkt om toe te zien op de naleving door deze medewerkers of tussenpersonen van hun wettelijke, reglementaire of contractuele verplichtingen, waaronder eventueel ook de exclusiviteitsverplichting ten opzichte van ons.
• Opsporing van houders, huurders of begunstigden van slapende rekeningen, safes en verzekeringsovereenkomsten, in het bijzonder de wet van 24 juli 2008 houdende diverse bepalingen;
• Boekhoudkundige en fiscale wetgeving, namelijk boek III van het Wetboek van economisch recht, het Wetboek van de Inkomstenbelastingen van 1992, het BTW-Wetboek en het Wetboek der Successierechten;
• Bescherming van de klokkenluiders, in het bijzonder de wet van 28 november 2022 betreffende de bescherming van melders van inbreuken op het Unie- of nationale recht vastgesteld binnen een juridische entiteit in de private sector.
Bij het gebruik van uw gegevens voor deze verwerkingsactiviteiten vertrouwen we op de rechtmatige grondslag van “nodig voor het voldoen aan de wettelijke verplichtingen”.
**C) Ons rechtmatig belang**
We verwerken uw gegevens nog voor een aantal doeleinden die in onze belangen zijn, zoals hierna beschreven. Als we vertrouwen op ons rechtmatig belang, zorgen we ervoor dat de verwerking in verhouding is en dat uw belangen, fundamentele rechten en vrijheden gerespecteerd worden. Als u meer informatie wilt over de redenering achter onze beoordeling in een specifiek geval, neem dan contact met ons op via de contactgegevens in Hoofdstuk 12 ("Contact en vragen").
Hierna vindt u een overzicht van de voornaamste doeleinden waarvoor we uw persoonsgegevens verwerken op basis van rechtmatig belang:
1. Relatiebeheer en marketing.
Voor zover de verwerking noodzakelijk is voor de behartiging van onze gerechtvaardigde belangen (tenzij uw belangen of uw fundamentele rechten en vrijheden zwaarder wegen), kunnen wij, zonder uw voorafgaande toestemming, de volgende verwerkingen uitvoeren:
o de verwerkingen om u de meest relevante producten en diensten van ons of andere ING-entiteiten en/of dergelijke producten en diensten tegen een gedifferentieerde prijs of (credit- of debet)rentevoet voor te stellen en aan te bieden. We verwerken uw persoonsgegevens wanneer we u informeren of adviseren (o.a. per e-mail, post of telefoon) over (gelijkaardige) producten en diensten van ING en ook voor statistische doeleinden. Uiteraard kunt u bezwaar maken of uitschrijven als u deze aanbiedingen niet wenst te ontvangen. We trachten u beter te leren kennen en tegemoet te komen aan uw
wijzigende behoeften door u diensten en/of prijzen of rentevoeten aan te bieden die geschikt zijn voor uw specifieke situatie. Om u op maat gemaakte producten en diensten en/of tegen een gedifferentieerde prijs of rentevoet te kunnen aanbieden, kunnen we:
o rekening houden met uw sociaal-demografische en financiële situatie (uitgezonderd uw betaalgegevens);
o uw voorkeuren voor onze diverse communicatiekanalen analyseren;
o de producten en diensten die u al bij ons heeft analyseren.
We kunnen u ook nieuwsbrieven sturen met informatie over onze activiteiten. Uiteraard kunt u bezwaar maken als u deze nieuwsbrieven niet wenst te ontvangen.
o de verwerkingen om onze producten en diensten te verbeteren en te ontwikkelen.
We kunnen vragen wat u van onze producten en diensten vindt of wat uw mening is over nieuwe productideeën. We kunnen deze informatie delen met ING-medewerkers om ons aanbod te verbeteren.
Door de manier waarop u onze producten en diensten gebruikt te analyseren leren we u beter kennen en komen we erachter waar en hoe we kunnen verbeteren. Bijvoorbeeld:
 Wanneer u een rekening opent, meten we hoelang het duurt voordat u in staat bent om uw rekening te gebruiken;
 We analyseren het resultaat van onze marketingactiviteiten om te meten hoe effectief deze zijn en hoe relevant onze campagnes zijn;
 Soms analyseren we uw persoonsgegevens met behulp van geautomatiseerde processen en algoritmes om sneller te kunnen beslissen over kredieten en hypotheken. Op basis van betalingsgegevens of andere bank-, financie- of kredietgegevens, kunnen we vooraf een maximumbedrag voor kredietverlening vaststellen teneinde snel te kunnen reageren op eventuele kredietaanvragen van de betrokkene;
 Wij kunnen uw persoonsgegevens gebruiken door het analyseren van uw bezoek aan onze website of ING Banking diensten om deze te verbeteren. Hiervoor gebruiken we cookies en soortgelijke technologieën. Voor meer informatie verwijzen wij u naar ons Cookiebeleid dat gepubliceerd is op onze website.
Tenzij dit door de toepasselijke wetgeving niet toegestaan is, kan dit inhouden dat we uw gesprekken met ons opnemen, maar we zullen u daar altijd vooraf over informeren.
o de verwerkingen in verband met de communicatie van gepersonaliseerde informatie en aanbiedingen ("gepersonaliseerde direct marketing") op basis van betalingsgegevens of andere soortgelijke gevoelige persoonsgegevens (d.w.z. het gebruik van dergelijke gegevens voor het opstellen van profielen in het kader van marketing), alleen voor zover:
 deze gegevens nodig zijn om personen uit te sluiten van marketingactiviteiten die voor deze personen niet geschikt worden geacht, op basis van semi-geaggregeerde betalingsgegevens (bv. klanten uitsluiten van autoverzekeringscampagnes op basis van het ontbreken van voertuiggerelateerde uitgaven, ...), of
 deze gegevens noodzakelijk zijn om de marketingactiviteiten ten aanzien van de betrokkenen te prioriteren wanneer dezelfde persoon tegelijkertijd de ontvanger is van verschillende marketingcampagnes (behalve voor de promotie van verzekeringsdiensten), op basis van een hoge mate van categorisering van betalingsgegevens (zoals totale bedragen van inkomsten en uitgaven, totale bedragen van uitgaven voor vervoer, in supermarkten, ...);
o de verwerkingen, op basis van betalingsgegevens of andere bank-, financie- of kredietgegevens, om u informatie te verstrekken over uw financiële situatie (inkomsten en/of uitgaven) in het verleden (bv. door een overzicht te geven van de uitgegeven bedragen per categorie evenals de details van deze uitgaven : transportkosten, uitgaven bij elksupermarkt, kosten voor elk abonnement...);
o de verwerkingen, op basis van betalingsgegevens of andere bank-, financie- of kredietgegevens, om vooraf te bepalen of u in aanmerking komt voor bepaalde producten en diensten en, indien dat het geval is, om u de kans te geven om in te schrijven. Zo
kunnen we bijvoorbeeld uw betalingsgedrag en kredietgeschiedenis bekijken wanneer u een lening of hypotheek aanvraagt. We kunnen uw betalingsgegevens ook gebruiken om u te tonen welke transacties in aanmerking komen voor de ING OneView-diensten of de ING Kijk Vooruit-diensten;
o de verwerkingen, op basis van betalingsgegevens of andere bank-, financie- of kredietgegevens, om uw krediet op te volgen. We gebruiken en analyseren gegevens over uw kredietgeschiedenis en betalingsgedrag (met inbegrip van de gegevens die in de Kredietcentrales van de Nationale Bank van België kunnen worden geraadpleegd) om bijvoorbeeld te evalueren of u in staat bent en zal blijven om een lening terug te betalen, op het moment van het afsluiten van de kredietovereenkomst maar eveneens in de loop daarvan, en u hieromtrent desgevallend te contacteren en/of passende maatregelen te nemen.
2. Het uitvoeren van bedrijfsprocessen, intern management, statistieken en managementrapportage.
We verwerken uw gegevens om een zorgvuldige en doeltreffende uitvoering van interne bedrijfsprocessen, statistieken en managementrappartage te verzekeren. We verwerken uw gegevens voor onze interne processen en activiteiten en om ons management te helpen om betere – datagestuurde – beslissingen te nemen over onze activiteiten en diensten. Hiervoor kiezen we steeds, in de mate van het mogelijke, voor samengevoegde gegevens, d.w.z. dat er enkel informatie wordt verwerkt over klantengroepen, die niet identificeerbaar zijn tot u als individu. Dit omvat:
o analyseren van onze marktpositie in verschillende segmenten;
o uitvoeren van kosten- en verliesanalyses;
o opleiden van ons personeel door bijvoorbeeld opgenomen telefoonoproepen in onze callcentra te analyseren om onze belscenario’s te optimaliseren;
o automatiseren van onze processen, waaronder testen van applicaties, automatisch invullen van klachtenbehandleing, enz.;
o uitvoeren van geschillen- en klachtenbeheer.
3. Veiligheid en beveiliging.
We hebben de plicht om uw persoonsgegevens te beschermen en om inbreuken op de beveiliging daarvan te voorkomen, te detecteren en te beperken. Daarnaast willen we u niet alleen beschermen tegen fraude en cybercriminaliteit, maar hebben we ook de plicht om de veiligheid en integriteit van ING en het financiële systeem als geheel te garanderen.
Bijvoorbeeld:
• We kunnen uw gegevens verwerken om uw vermogen te beschermen tegen frauduleuze activiteiten online, bijvoorbeeld bij hacking en wanneer uw gebruikersnaam en wachtwoord in verkeerde handen zijn gevallen. In dit verband verwerken we gedragsgegevens (gekoppeld aan uw gebruik van een muis, een toetsenbord, ...).
• We kunnen gebruik maken van bepaalde informatie (uw naam, rekeningnummer, leeftijd, nationaliteit, IP-adres, enz.) voor het maken van profielen om frauduleuze activiteiten te detecteren en om uit te vinden wie daarachter zit.
• Als entiteit van ING Groep passen we de Amerikaanse administratieve sanctielijsten toe, in het bijzonder die van het OFAC (Office of Foreign Assets Control van het ministerie van Financiën van de Verenigde Staten), zowel bij het aangaan van een relatie als bij het uitvoeren van verrichtingen.
• We kunnen uw persoonsgegevens gebruiken om u te waarschuwen wanneer wij verdachte activiteiten op uw rekening detecteren, bijvoorbeeld wanneer uw bankkaart of creditcard wordt gebruikt op een ongewone locatie.
**D) Bescherming van uw vitale belangen.**
Wij verwerken uw persoonsgegevens als dat van essentieel belang is voor uw leven of gezondheid of dat van iemand anders, bijvoorbeeld om urgente medische redenen met betrekking tot u. We verwerken uw gegevens alleen ten behoeve van de vitale belangen van een andere natuurlijke persoon als we dat niet kunnen baseren op een van de andere genoemde doeleinden.
**E) Respecteren van uw keuze als we uw toestemming vragen voor de verwerking van bepaalde persoonsgegevens.**
Voor sommige verwerkingen van persoonsgegevens bezorgen we u specifieke informatie over het process en vragen we uw toestemming vooraleer we uw persoonsgegevens verwerken. Dit is onder meer het geval bij:
• promotie-acties waarbij we u informeren over de producten en diensten van partners van ING (zoals deze van onze partners van ING +Deals);
• gepersonaliseerde marketingacties op basis van profilering uitgevoerd volgens de analyse van uw betalingsgegevens;
• Mits uw toestemming sturen we u brieven, e-mails of berichten, waarin we u een product of dienst aanbieden op basis van uw persoonlijk profile (gebaseerd op uw betalingsgegevens) of waarin we u een dergelijke aanbieding voorstellen wanneer u zich aanmeldt op onze website of mobiele apps;
• promotie-acties op internet waarbij we u informeren over producten en diensten gebaseerd op uw online gedrag. We kunnen gebruik maken van uw persoonsgegevens voor de analyse van uw bezoek aan onze website, met het oog op de verbetering van deze website. We maken gebruik van cookies en vergelijkbare technologieën. Voor meer informatie verwijzen we naar ons ING-cookiebeleid zoals gepubliceerd op ing.be.
U kunt uw toestemming op eender welk moment intrekken zoals hierna beschreven.