# Huurwaarborg voor privegebruik - ING België - Huurwaarborg voor privégebruik

## Kenmerken van de ING Spaarrekening

ING België NV biedt deze gereglementeerde spaarrekening aan particulieren aan. Het Belgische recht is van toepassing.
* **Categorie A:** Dit is een klassieke gereglementeerde spaarrekening. Er zijn geen voorwaarden verbonden aan de basisrente en de getrouwheidspremie.
* **Huidige rentevoeten** : De basisrentevoet bedraagt 0,10% en de getrouwheidspremie 1,15%.
De basisrente wordt toegekend de dag volgend op de storting van het bedrag op de spaarrekening tot de dag van de vrijgave. Ze wordt op je rekening gestort op de valutadatum 1 januari of wanneer je de rekening sluit. De getrouwheidspremie wordt enkel verworven op bedragen die ononderbroken op de gereglementeerde spaarrekening zijn gebleven gedurende 12 maanden vanaf de dag na storting. De getrouwheidspremie die geldig is op het moment van de storting blijft gedurende een periode van 12 maanden ongewijzigd. De bedragen die reeds verworven zijn, worden op je rekening gestort op de eerste dag volgend op het kwartaal waarin ze verworven zijn, d.w.z. 1 januari, 1 april, 1 juli en 1 oktober, of wanneer je de rekening afsluit. De tarieven zijn bruto tarieven op jaarbasis en kunnen op elk moment worden gewijzigd. In geval van wijziging wordt de rekeninghouder op de hoogte gebracht via rekeningafschriften. Je vindt de actuele tarieven online en in alle ING-kantoren.
* **Risico's** :
  + Risico op insolventie: in geval van faillissement of faillissementsrisico wordt je spaargeld tot € 100.000 beschermd door de garantie op spaardeposito's, je kunt spaargeld dat dit bedrag overschrijdt verliezen of verplicht worden om het te verminderen/om te zetten in aandelen. Meer informatie .
  + Risico op inflatie: stijgende prijzen (inflatie) kunnen je koopkracht negatief beïnvloeden.
* **Belasting** : Je betaalt geen roerende voorheffing als de rente van je ING Spaarrekening minder dan € 1.050 bedraagt. Dit bedrag wordt verdubbeld voor rekeningen geopend op naam van een gehuwd paar of samenwonenden, dus een plafond van € 2.100 (belasting betaald in 2026 op inkomsten verdiend in 2025). Als je rente hoger is dan € 1.050 (€ 2.100 voor gehuwden of samenwonenden), betaal je 15% roerende voorheffing op de rente boven dit bedrag (belasting betaald in 2026 op inkomsten verdiend in 2025). Het fiscale regime is van toepassing op een niet-professionele klant die een natuurlijke persoon is en in België woont.
* **Kosten** : De opening, de sluiting en het beheer van de ING Spaarrekening zijn gratis. De kosten voor het thuissturen van rekeninguittreksels bedragen € 5,00 per jaar + verzendingskosten (exclusief btw).
* **Geen vaste looptijd** : De ING Spaarrekening is een gereglementeerde spaarrekening met onbepaalde looptijd. De vrijgave van de huurwaarborg leidt tot sluiting van de gereglementeerde spaarrekening.