# Wanneer een zichtrekening openen voor kinderen? - ING België - Op welke leeftijd kun je een zichtrekening openen voor je kind?

## Hoe weet je of je kind klaar is voor zijn of haar eigen zichtrekening?

De leeftijd van een kind weerspiegelt niet altijd zijn of haar volwassenheid. Daarom is het verstandig, ook als een kind oud genoeg is om zijn of haar eigen zichtrekening te hebben, om vooraf na te gaan of de voorwaarden gunstig zijn.
Hier zijn enkele vragen die je jezelf kunt stellen om te weten te komen of je kind oud genoeg is om zijn of haar eigen zichtrekening te hebben:
* Is mijn kind al vertrouwd met het begrip geld?
* Kent mijn kind de waarde van de dingen (een beetje)?
* Heeft mijn kind de neiging om geld uit te geven?
* Waarvoor wordt deze zichtrekening gebruikt?
* …
Naast de inzichten die je op deze manier krijgt, kun je zelf de gebruiksregels van deze rekening vaststellen die specifiek voor jou en je kind zijn.
Houd er tot slot rekening mee dat banken al een reeks vrij strenge regels opleggen aan zichtrekeningen voor minderjarigen, zoals een dagelijkse bestedingslimiet (verschilt per bank) of het absolute verbod om een negatief saldo te hebben. (De basislimieten bij ING zijn beschikbaar via www.ing.be/limieten )

## Wie is de houder van de zichtrekening van een kind?

Je kind is houder van zijn of haar eigen zichtrekening, zelfs voordat hij of zij meerderjarig is. Tot 18 jaar hebben ouders/voogden echter beheerrechten op deze rekening.
Goed om te weten! Als je kind oud genoeg is voor een studentenjob, dus 16 jaar, dan is een zichtrekening op zijn of haar naam handig om hierop het loon van je kind te storten.